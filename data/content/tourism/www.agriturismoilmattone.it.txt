Agriturismo Il Mattone DWLayoutTable   English Agriturismo "Il Mattone" Un luogo di pace e di tranquillità dove vivere in armonia con la natura e la tradizione. Un "locus amoenus" dove sostare e ritrovare il tempo. Nel cuore della Toscana, fra le dolci colline tra Firenze e Siena, si trova l'agriturismo Il Mattone. Il complesso è' situato in collina, nella campagna della città medievale di San Gimignano (4,5 km.). La vista sulla città e sul territorio circostante offre uno scenario che sembra cristallizzato da secoli. E'possibile anche collegarsi facilmente e velocemente con città come Siena, Firenze, Volterra, Colle Val d'Elsa e il territorio del Chianti. Tutto il comprensorio è di elevato interesse storico, artistico e paesaggistico. All'interno dell'azienda sono stati ricavati alloggi per soggiorni agrituristici.     La ristrutturazione, eseguita con materiali di pregio, ha tenuto conto della tradizione e della sintassi architettonica. Gli alloggi, curati nei particolari, offrono tutti suggestive viste panoramiche e d ispongono di camere con bagno, cucina con prodotti per la colazione (self-catering) e spazi di soggiorno all'aperto. Vi sono inoltre un giardino panoramico, barbecue, una piscina con solarium, campo da tennis, due parcheggi, un auditorium in stile classico per concerti musicali e la possibilità di compiere tranquille e pittoresche passeggiate in aziende e dintorni.   L'azienda dispone di vigneti d.o.c.g. Chianti e Vernaccia di San Gimignano, uliveti da cui si ricava un purissimo olio extra vergine di oliva, terreni seminativi, appezzamenti di bosco e un piccolo laghetto. Le coltivazioni sono condotte in modo ecologico secondo la normativa CEE 2078.92. Percorrendo il territorio limitrofo si possono rintracciare segni del tempo antico, tempo che in questa terra ha lasciato tracce profonde e tangibili, come la medievale Via Francigena, quel fascio di strade che toccavano mistiche località a segnare le tappe verso la meta di Roma e della terra Santa. Si può quindi cercare di trovare oltre che un momento di riposo e di svago un equilibrio fra ambiente, storia, tradizioni enogastronomiche del territorio e ciò che di bello e di grande offre l'Arte. Così come avveniva in antico in certe località, lontane dai rumori e dalle frenesie del mondo, in cui si celebravano momenti mitici, fuori dal tempo e per questo veri in ogni tempo. Agriturismo "Il Mattone" di Luca Tanzini Loc. Mattone (Strada per Ulignano) 53037 San Gimignano (Si) Italia Tel./Fax +39-0577-950075 cellulare +39-348-1202156 e-mail: info@agriturismoilmattone.it Come Raggiungerci:   Coordinate GPS: N 43.49063 - E 011.07833 Dalla Superstrada (4 corsie) Si-Fi, uscire a Poggibonsi Nord. Seguire le indicazioni in direzione di San Gimignano, fino al bivio a destra per Ulignano. Arrivati ad Ulignano, proseguire per San Gimignano, dopo circa 2 km. a sinistra c'è "Il Mattone". Venendo da San Gimignano, prendere la strada per Ulignano, dopo circa 4,5 km. sulla destra vi è "Il Mattone".   