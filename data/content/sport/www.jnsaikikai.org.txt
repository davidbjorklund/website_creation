Etusivu - Joensuu Aikikai Etusivu Harjoitusajat Peruskurssit Juniorit Leirit Kuvia Videot Dojon sijainti Ohjaajat Yhteystiedot Linkit en In English Tervetuloa Joensuu Aikikai ry:n kotisivuille Lajin kehittäjä, O-sensei, Morihei Ueshiba (vasemmalla) näyttämässä mallia. Me joensuulaiset uskomme, että O-sensei oli karjalalaisella mielenlaadulla varustettu vekkuli kaveri! Aikido – harmonisen voiman tie – on vauhdikas budolaji, joka sopii kaiken ikäisille ja kokoisille ihmisille junioreista varttuneempiin. Aikido on lähtökohdiltaan puolustuksellinen laji, joten sen avulla vastaanotetaan ja torjutaan hyökkäyksiä vahingoittamatta hyökkääjää pysyvästi. Aikidoon kuuluvat muun muassa ranne- ja kyynärlukot, sidonnat sekä heitot. Lajissa harjoitellaan sekä aseettomasti, että miekalla (ken), kepillä (jo) ja puukolla (tanto). Junioreissa vaarallisimmat lukot ja heitot jätetään pois. Aikidossa saa harjoitusta sekä mieli että keho. Lajissa kehittyvät mm. yleiskunto, tasapaino, kehonkoordinaatio, ketteryys, notkeus sekä itsepuolustustaidot. Tämän lisäksi aikidosta voi oppia vaikka filosofiaa ja saada uusia ystäviä. Sivustoltamme löydät lisätietoa aikidosta. Joensuussa aikidoa on harjoiteltu vuodesta 1983 ja oma seuramme on toiminut vuodesta 1996 lähtien. Harjoitusten ohjaamisesta vastaavat dan-arvoiset (musta vyö) sekä muut kokeneemmat treenaajat. Meillä on ollut myös kunnia saada vieraaksemme korkea-arvoisia opettajia sekä kotimaasta että ulkomailta. Seuramme kotidojo (harjoitussali) sijaitsee Joensuun urheilutalolla, kaupungin keskustassa. Treenaaminen onnistuu sunnuntaita lukuun ottamatta viikon jokaisena päivänä ja joinakin päivinä jopa useamman kerran. Harjoitukset kestävät yleensä puolitoista tuntia. Voit tulla dojolle koska tahansa kyselemään lisää, jos olet kiinnostunut aikidosta. Kysellä voit myös puhelimitse ja sähköpostitse. Tervetuloa mukaan iloiseen joukkoomme! Klikkaamalla peruskurssimainos suurenee luettavaksi Ajankohtaista 29.5.2019 Ei harjoituksia 30.5.-2.6. Helatorstai + koulujen päätökset vievät treeniajat. 29.5.2019 Kesäajat löytyvyt Harjoitusajat-sivulta. Treenit kesällä ma, ke ja to. Seuran sähköposti: joensuuaikikai(at)gmail.com | Sivujen ulkoasu: Olli Tiilikainen 