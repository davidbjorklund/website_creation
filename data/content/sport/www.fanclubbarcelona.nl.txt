Fan Club Barcelona - De grootste fanclub van FC Barcelona buiten Catalonië! home lid worden cadeau-lid downloads faq links reageren contact NIEUWS VIDEOS TEAM DAMES Lieke Martens Stefanie van der Gragt WEDSTRIJDEN Primera División Champions League Copa del Rey Overige wedstrijden Voorbereiding REIZEN NAAR BARCELONA Reizen Wedstrijd Vrije dag Toeristisch Hotel Verslagen Ervaringen Losse reizen Contact FANSHOP OVER FC BARCELONA Historie Camp Nou Prijzen Clublied Strijdliederen Logo Records Ciutat Esportiva Fundació Spreekbeurtpakket DE FANCLUB Over de fanclub Magazines Bestuur en redactie Gesigneerde foto's Club van 100 VriendenLoterij In de Media Penyabijeenkomst Laatste nieuws 20-07 Barça oefent in Japan De voorbereiding van Barça zet zich voort in Japan om met Chelsea en Vissel Kobe mee te doen aan de Rakuten Cup. Zaterdagmiddag zullen de b... 19-07 Valdés wordt jeugdtrainer 18-07 Valverde: “Blij met de Jong” 17-07 Jubileum-reis verloot! 15-07 Nummer 21 voor Frenkie 14-07 Griezmann is aangekomen Uitgelicht Naam Alba Geboortedatum 21 maart 1989 Geboorteland Spanje Lengte/gewicht 1,70 m/ 68 kg Rugnummer 18 START BLOCK 2092 Al meer dan 20 jaar een Nederlandse fanclub voor FC Barcelona De Fan Club Barcelona is op 9 april 1999 opgericht en werd binnen twee jaar al één van Barça's grootste fanclubs buiten Catalonië. Met o.a. het prachtige full colour glossy magazine, de fanreizen, landelijke bijeenkomsten, een eigen club card, de Penyista Card en de actuele website is de fanclub al twee decennia lang de meest actieve penya van onze Catalaanse trots.  Leden van de Fan Club Barcelona profiteren van tal van voordelen. De ledenkorting voor een voetbalweekend alleen al is bijna evenveel als de contributie per seizoen. Verder krijgt u als lid van de fanclub via de Barcelona Fanshop 7,5% korting op het gehele assortiment fanartikelen van de Fútbol Club Barcelona. Wat dacht u van het Barça-thuisshirt of het uitshirt van sterren als Messi, Suárez of Frenkie de Jong? Bent u nog geen lid van de Fan Club Barcelona? Kijk dan eens op de aanmeldpagina . Daar staan alle fantastische voordelen van het lidmaatschap op een rij. U bent meer dan van harte welkom! END BLOCK 2092 START BLOCK 2093 END BLOCK 2093 START BLOCK 2095 FC Barcelona: De 'link' met Nederland, de invloed van Johan Cruijff en veel ravissante resultaten END BLOCK 2095 START BLOCK 26 Sinds de jaren zeventig bestaat er een innige verbondenheid tussen FC Barcelona en Nederland. Vooral met de komst van wijlen Johan Cruijff (1947-2016), die als speler én als trainer grote successen met FC Barcelona behaalde en als 'adviseur achter de schermen' zijn onuitwisbare stempel op de speelstijl drukte, ontstond een emotionele verbintenis die tot op de dag van vandaag voortduurt en voelbaar is in Camp Nou. Ook spelers als Johan Neeskens en Ronald Koeman, en trainers als Rinus Michels en Louis van Gaal, zijn inmiddels niet meer uit de annalen van de Club weg te denken. Tal van Nederlanders passeerden in de afgelopen decennia de revue, te weten: Patrick Kluivert, Michael Reiziger, Phillip Cocu, Marc Overmars, Winston Bogarde, Ronald en Frank de Boer, Ruud Hesp, Boudewijn Zenden, Jari Litmanen (want die is natuurlijk ook een beetje van ons), Edgar Davids, Mark van Bommel, Giovanni van Bronckhorst, Ibrahim Afellay en Jasper Cillessen. Onder de bezielende leiding van Frank Rijkaard is FC Barcelona, met o.a. Ronaldinho en Eto'o in de gelederen, erg succesvol geweest met als hoogtepunt de Champions League titel in 2006. Rijkaard werkte eerst met Henk ten Cate als assistent en later met fanclub-erelid Johan Neeskens. Hierna werd het Catalaanse sterrenteam geleid door Josep Guardiola, oud-speler van Cruijffs Dream Team. 'Pep' zette ongeëvenaarde resultaten neer met maar liefst veertien prijzen in vier seizoenen, waaronder drie Spaanse titels op rij, tweemaal de Champions League en tweemaal de Wereldbeker. Na Pep stond Tito Vilanova, voormalig assistent van Guardiola, aan het roer en in zijn eerste jaar werd hij meteen landskampioen met een recordaantal van 100 punten. Wegens zijn uiteindelijk fatale ziekte, hij overleed op 25 april 2014 (de verjaardag van zijn voorganger Johan Cruijff), trad Tito terug. Vanaf de zomer van 2013 zwaaide Gerardo 'Tata' Martino de scepter. De Argentijn kreeg de sterrenploeg echter totaal niet aan de praat en vertrok na een zeer teleurstellend seizoen met lege handen. Het onvermijdelijke vertrek van Martino betekende de 'terugkeer' van Luis ‘Lucho’ Enrique. Deze keuze bleek een gouden zet: hij vormde een drastisch vernieuwde selectie om tot een hardwerkende eenheid, smeedde van Messi, Suárez en Neymar een supertrio waarvoor superlatieven tekortschoten, en aan het einde van de rit veroverde Barça de landstitel, de Copa del Rey en de Champions League. Een Triplete, de tweede ooit in de clubgeschiedenis! Een prestatie van formaat! Ook voor zijn tweede seizoen legde Luis Enrique de lat torenhoog. De Europese Super Cup en Wereldbeker voor Clubs werden bijgezet, maar ondanks de voortvarende start ging Barça door een diep dal na het plotselinge overlijden van Johan Cruijff (24 maart 2016), ook qua resultaten. De Champions League ging verloren, maar desondanks veroverde Barça alsnog de Spaanse landstitel en de beker. Een fantastische Doblete! De zomer van 2016 zag het vertrek van Dani Alves en Adriano Correia, maar ook de instroom van vers bloed met de aankopen van Denis Suárez, Lucas Digne, Samuel Umtiti en André Gomes. Barça won de Spaanse Super Cup en kroonde zich wederom tot Spaanse bekerwinnaar, maar de blaugranas delfden al in de kwartfinales van de Champions League het onderspit tegen Juventus en het Spaanse landskampioenschap ging naar Real Madrid. Een teleurstellend eindresultaat, wat een roerige zomer beloofde. Dat werd bewaarheid. Luis Enrique koos na drie intense jaren voor een vertrek en Barça vond in Ernesto Valverde, voormalig Barça-speler en succescoach van Athletic de Bilbao, diens opvolger. Het grootste nieuws was toch wel het plotselinge vertrek van Neymar Jr. naar Paris Saint-Germain voor een knotsgekke transfersom die de hele voetbalwereld bezighield. MSN, de meest succesvolle Barça-voorhoede ooit, was ten einde. Barça roerde zich op de transfermarkt en trok voor het seizoen 2017/18 vier nieuwe spelers aan: voormalig Barça-jeugdspeler Gerard Deulofeu, middenvelder Paulinho, rechtsback Nélson Semedo en Ousmane Dembélé, de jonge smaakmaker van voorheen Borussia Dortmund, die Neymar moest doen vergeten in het vernieuwde aanvalstrio ‘MSD’. Halverwege het seizoen versterkte Barça zich nog met de Braziliaanse topper Philipe Couthinho en de boomlange verdediger Yerry Mina. Het kampioenschap en de Spaanse beker werden met gemak binnengehaald, alleen strandden de blaugranas, door een ongelukkige off-day in Rome, wederom in de Champions Leaugue. Na het vertrek van de bijna onmisbare Andrés Iniesta was het aan coach Valverde en zijn sterrenensemble om in het seizoen 2018/19 de fantastische resultaten in de competitie en de beker voort te zetten, maar zeker ook Europees beter te presteren. Ondanks opnieuw een klinkend kampioenschap in La Liga (en maar liefst drie gewonnen Clásico's) kende het seizoen 2018/2019 echter een nare nasmaak. In de bekerfinale ging Barça onderuit tegen Valencia, terwijl een afstraffing in de Champions League tegen Liverpool een gigantische streep door de Europese glorie betekende. Met Arthur en Clément Lenglet als nieuwe namen werd er wel enigszins ververst, al voelde Lionel Messi zich bij tijd en wijle een 'one man army'. In het seizoen 2019/2020 vertrok één Nederlander, terwijl een andere Nederlander neerstreek in Barcelona. Cillessen verkaste naar Valencia, maar met Frenkie de Jong in de gelederen is Barcelona een megatalent rijker. Met tevens de komst van Antoine Griezmann en doelman Norberto Neto en o.a. Riqui Puig en Carles Aleñá als aanstormende jeugdtalenten, liggen de verwachtingen ook dit seizoen weer torenhoog. END BLOCK 26 START BLOCK 227 © Copyright 1999-2019, op de gehele website van de Fan Club Barcelona END BLOCK 227 Privacyverklaring Disclaimer FC Barcelona Headliner FC Barcelona Headliner 