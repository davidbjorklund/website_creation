Home - A.V. Castricum Start body scripts Inloggen   | Wachtwoord vergeten Menu Nieuws AV Castricum Vereniging Adres Bestuur - Commissies - Trainers AVC en sponsoren Vrienden van AVC Veiligheid Bestuurszaken Trainingen Trainingstijden Trainingsstructuur Trainingsgroepen Trainingsoverzicht - per categorie Krachtruimte Activiteiten Uitleg activiteiten Agenda activiteiten Records Start to Run Parnassia Groep Cross Strand & Duinlopen Inschrijven Parcoursen Prijzen Wedstrijdverslagen van de Strand- en Duinlopen Parcoursrecords Vrijwilligers Aanmelden voor de Vrienden van AVC vergadering van 11 april 2019 TrailrunningClinic Jeugd Jeugdatletiek-algemeen Jeugd bij AVC Pupillen Junioren Praktische informatie Trainen Trainingsoverzicht Jeugdwedstrijden Jeugdactiviteiten Lidmaatschap Lid worden Aanmelden Veilig meetrainen bij AV Castricum Categorie indeling Trainingstijden Contributie Clubtenue Baanreglement Contact Foto & film Films Foto-albums 2019 Foto-albums 2018 Foto-albums 2017 Foto-albums 2016 Foto-albums 2015 Foto-albums 2014 Foto-albums 2013 Foto-albums 2012 Foto's uit 'de oude doos van AVC' FAQ Content Home Nieuws Manouk’s eerste 400 meter wedstrijd 20 juli 2019 Manouk Rodenburg - seniore uit de trainingsgroep van Eugène van Kruchten - is zo’n acht maanden geleden begonnen met atletiek. Daarvoor had ze geturnd, maar nog nóóit aan hardlopen gedaan. Afgelopen weken liep zij haar eerste baanwedstrijden. In het verslag hieronder lees je over haar belevenissen: Vrijdagavond 12 juli, om 20.00 uur moest het gaan gebeuren. Mijn eerste 400 meter wedstrijd. Laat ik even terug gaan naar zo’n 8 maanden geleden; ik wilde al een tijdje starten met atletiek en vond dat het nu maar eens moest gebeuren. Ik ben begonnen op de woensdagavond, maar op aanraden van Annette IJzer na een maand overgestapt naar de donderdagavond. Op de donderdag wordt namelijk meer gefocused op sprint en ik merkte dat ik dat erg leuk vond. De donderdagavondgroep onder leiding van Eugène van Kruchten is een hele fijne trainingsgroep. Er wordt hard getraind, maar tijdens de trainingen is het ook erg gezellig. Gedurende de weken die voorbij gingen, merkte ik dat mijn conditie verbeterde en de oefeningen tijdens de training steeds iets beter gingen. Daarom ging ik ook steeds vaker meetrainen op de dinsdagavond. Het voorjaar brak aan en wat was het eigenlijk fijn om bij daglicht te trainen. Zo langzamerhand begonnen de leden van mijn trainingsgroep te praten over wedstrijden; welke wedstrijden zouden ze lopen en welke afstanden. Dit zette mij ook aan het denken; zou ik dat ook leuk vinden, wat voor tijden zou ik kunnen lopen en hoe zou zo’n wedstrijd precies in z’n werk gaan? Volgens mijn trainer was het een goed idee om te beginnen met de Duinlopermeeting, een thuiswedstrijd dus. Daarom besloot ik me daarvoor in te schrijven. Op 3 juli moest het gaan gebeuren, mijn allereerste wedstrijd! De laatste training voor de wedstrijd nog maar even goed geoefend met de startblokken, want aangezien ik de 100 meter en 200 meter zou gaan lopen, zou het wel handig zijn om (letterlijk) goed uit de startblokken te komen. En toen was het 3 juli. Wat onwennig haalde ik mijn startnummer op en begon aan mijn warming-up, hierbij geholpen door wat welkome adviezen van mijn trainingsgenoten. Mijn eerste onderdeel (de 100 meter) is er een om maar snel te vergeten. Ondanks dat ik goed startte, was de rest van de race - vond ik zelf - niet zo’n succes. Ik liep erg verkrampt, van spanning waarschijnlijk. Al met al echter wel een leerzame ervaring; de 200 meter ging namelijk al een stuk beter. Een race waar ik wél met een tevreden gevoel op terugkijk. De eerste wedstrijd was gelopen en dan komt natuurlijk de vraag of, en zo ja wanneer, de volgende zou komen. Aangezien de trainingsgroep in principe een 400m/800m groep is en omdat meerdere trainingsgenoten dit jaar al (meerdere) 400 meters hadden gelopen, kon ik eigenlijk niet achterblijven. Daarom besloten dat ik 12 juli mee zou gaan doen met de wedstrijd in Heiloo. Dit keer een 400 meter. Van tevoren had ik al aardig wat angstaanjagende verhalen en niet erg enthousiaste ervaringen over het lopen van een 400 meter gehoord. Ik kan niet zeggen dat ik er erg veel zin in de wedstrijd had (maar dat schijnt er ook bij te horen). Gedurende de warming-up namen de zenuwen wel een beetje toe, het kwam nu wel dichtbij. Vlak voor de start nog kort het raceplan doorgenomen en daar ging ik. Deze wedstijd ging naar mijn idee gelukkig wel goed. Ik kon het plan redelijk goed uitvoeren en daarnaast won ik mijn serie, dus dat gaf ook al een goed gevoel. Ook was ik tevreden met mijn tijd, zeker voor een eerste keer. Al denk ik - en meerdere mensen met mij ;-) - dat er nog wel ruimte voor verbetering is. Dus binnenkort misschien toch maar even kijken waar ik een volgende 400 meter zou kunnen lopen... Meer > 21 AVC pupillen naar Noord-Hollandse finale pupillencompetitie 10 juli 2019 Maar liefst vier ploegen en drie individuele atleten hebben zich geplaatst voor de finale van de pupillencompetie op 14 september bij AV Hera in Heerhugowaard. De meisjes mini - met Fae Tuijn, Fay Bergfeld, Nienke Engel, Roos Bekker en Julie Popot - hebben een uitstekende prestatie neergezet door zich als ploeg te plaatsen voor de districtsfinale van de pupillencompetitie. Fae heeft zich bovendien als individuele atlete geplaatst door heel knap bij de beste 12 te eindigen na de drie voorronden. Ook de jongens mini - met Tim Glorie, Skip Bangma, Daan den Harder, Gabe de Groot, en Joris le Mair - mogen zich op 14 september meten met de beste mini pupillenteams van Noord-Holland. Onze meisjes pupillen C - met Jalou Leek, Roos Geerlings, Loulou Martens, Charlotte de Vrij en Yfke Hoffschult - zijn helemaal klaar om te knallen op de finale! Bij de jongens pupillen B heeft Liam Verduin genoeg punten verzameld om beslag te leggen op een finaleplek. En tot slot het team meisjes pupillen B - met Noa Popot, Robyn Besseling, Sara de Waard, Elin Bernhard en Jasmijn Kloek. Deze meiden hebben zich als derde team geplaatst en hebben serieus uitzicht op een podiumplek. Kopvrouw Noa heeft zich bovendien individueel geplaatst voor de finale, na de drie voorronden staat zij op een voorlopige 2e plek. Dat wordt spannend! Voor slechts de beste 8 teams van Noord-Holland en de beste 12 individuele atleten is er een plek in deze regiofinale. Dat hebben deze pupillen van trainer Sten van der Moer weer prima gedaan! Voor alle eindklassementen na drie voorrondes, klik hier . Meer > Strandtraining pupillen 05 juli 2019 Op dinsdag 2 juli waren een aantal trainers al vroeg in de middag op het strand om een fantastische strandtraining voor te bereiden voor de AVC pupillen. Er was een leuke opzet gemaakt met krabbentikkertje, zandsokslingeren en een daverend springparcours. Een groot gedeelte van het terras van de Deining was gereserveerd voor zo'n 75 pupillen en 10 trainers die deze middag tot een feestje gingen maken. Na een praatje van Sten en het indelen van de 6 groepen, kon gestart worden met de training. Door al het zachte zand, was het een zware training! De pupillen waren uitgeput na een uurtje, maar gelukkig stond er een heerlijke snack + limonade op hen te wachten bij Deining. Aan de grote picknick tafels werd volop gesmikkeld door de pupillen. De trainers kijken terug op een geslaagde strandtraining! Volgend jaar zeker weer! Voor prachtige mooie foto's van Francois, klik hier. Meer > Vogelduintraining op een mooie, zomerse dinsdagavond 03 juli 2019 In de zomer wisselt de dinsdagavondgroep van Jacco Verhulst de trainingen op de atletiekbaan af voor een circuit-training in de duinen of een intervaltraining in het bos achter de voormalige jeugdherberg. Maar de favoriete training in de zomer is de Vogelduintraining. Het programma is een aantal heuvelsprints gevolgd door vijf maal een tempo van 800 tot 900 meter over uitdagende bospaadjes met scherpe bochten, stukjes mul zand, korte en lange heuvels. De laatste ronde heeft altijd de finish boven op het uitzichtpunt. Een flinke inspanning door de trap die tot slot bedwongen moet worden met de dan al flink verzuurde benen. Eenmaal boven wacht de beloning vanwege het prachtige uitzicht over zee en de duinen op één van de mooiste punten van het Noord Hollands Duinreservaat. Dit was het perfecte decor om een groepsfoto te maken aan het slot van een mooie trainingsavond. Ook eens meedoen met deze leuke trainingsgroep? Zij trainen op dinsdagavond van 19.30-21.00 uur. Meer > CD junioren: CD Evening Games en kamp 01 juli 2019 De CD junioren gingen vrijdag 28 juni en zaterdag 29 juni op kamp. Voordat het kamp begon deden ze gezamenlijk mee aan de CD Evening Games, een leuke baanwedstrijd bij AV Castricum. Dit was de vierde en tevens de finale wedstrijd. Eerder dit seizoen weren er al drie wedstrijden geweest, op vrijdagavonden in de regio. De CD junioren doen een meerkamp van 15 onderdelen over vier avonden, de beste 11 prestaties tellen mee voor het eindklassement. Een aantal atleten (Lenneke, Sepp, Sem, Mike en Eline) hadden alle voorronden meegedaan. Sepp en Lenneke stonden er zelfs erg goed voor na drie wedstrijden, dat wil zeggen op prijzengeld. Want de nummers 1 tot en met 10 per categorie konden een heuse geldprijs winnen. En dat is best een aantrekkelijke aanvulling op het zakgeld. De wedstrijd ging supergoed voor onze CD junioren! Julia is ons sprintkanon bij de meisjes junioren D. De sprintafstand was deze avond zelfs 150 meter. Julia was het allersnelste AVC meisje met een 11e plaats (150 m sprint in 23.33 seconden). Sanoë, die het hele seizoen voorzichtig is op de lange afstanden in verband met een blessure (die gelukkig inmiddels over is), liep een prachtig PR op de 600 meter (2.02,96 minuten). Eline mag heel trots zijn, want zij presteerde het om wel vier persoonlijke records te halen op de onderdelen. En superleuk Eline dat je er alle wedstrijden bij was. Famke liep een strakke 600 meter, netjes onder de 2 minuten (1.56,10), goed voor een 11e plek op dat onderdeel. Hiermee was ze het snelste AVC meisje van de avond op dit onderdeel, een complimentje waard! Bo kan ook goed uit de voeten op de langere looponderdelen. Haar 600 meter ging in 2.03,10. Bente en Sophie eindigden de wedstrijd met beiden wel drie persoonlijke records op zak (150 meter, 600 meter en discus). Lisa liep een prima 600 meter in 2.14,20 minuten. Voor Lenneke was het een spannende avond, want zij stond na drie wedstrijden in de top-10. Kon zij dit vasthouden? De onderdelen gingen niet hélemaal zoals ze graag wilden, ze zakte daardoor een paar plaatsjes in het eindklassement. Maar we vinden dat Lenneke supertrots mag terugkijken op de vier avonden CD Evening Games waar ze toch maar mooi een 9e plek in het eindklassement wist te behalen! Bij de meisjes C had Mathilda een geweldige derde en laatste poging bij verspringen, waarbij zij wel tot 4,45 meter kwam, een mooi persoonlijk record. Bernou sprong in haar 1e én 2e poging exact 4,00 meter ver, dat is pas knap! Voor Yara was het haar allereerste baanwedstrijd, want ze zit nog niet zo heel lang op atletiek. En het ging helemaal niet verkeerd, want op alle onderdelen liet Yara prima prestaties zien! Cynthia en Lisa zijn vooral lange afstandloopsters, en helaas zat dat onderdeel er nou niet bij deze wedstrijd. Maar Cynthia en Lisa deden natuurlijk gewoon alles lekker mee en hadden een hele leuke avond met de AVC meiden. Felien is herstellende van een scheenbeenblessure. Ondanks dat ze de laatste tijd daardoor weinig kon trainen, heeft ze toch mooi op drie onderdelen een persoonlijk record weten te behalen. Bij de jongens D had Sepp een uitstekende uitgangspositie voor een podiumplek, na de eerste drie wedstrijden stond hij op de eerste plek in het klassement. Met vier onderdelen te gaan op de finalewedstrijd, bleef het natuurlijk wel spannend. Want alles moet goed gaan, en wat doet de concurrentie (waarvan de meesten een jaar ouder zijn)? Maar het ging supergoed, want Sepp sprong een enorm PR van 4,50 meter ver en liep een – voor zijn doen - snelle 150 meter sprint in 22,19 seconden. En als klap op de vuurpijl een 600 m in 1.48,70 (de 4e tijd dit jaar gelopen in heel Nederland door een D1 junior). Al met al meer dan genoeg voor een eerste plaats in het eindklassement. Trainingsmaatje Mike had ook alle vier de wedstrijden van deze CD Evening Games meegedaan. Supergoed, want Mike z’n favoriete onderdeel is eigenlijk de lange afstand. Op de CD Evening Games draaide hij echter z’n hand niet om voor hordenlopen, hoogspringen en speerwerpen. In het eindklassement eindigde Mike op een 13e plek. Én met een fraai PR op zak van wel 3,66 meter ver. De jongens junioren C hadden een flinke uitdaging, polsstokhoogspringen was namelijk onderdeel van de meerkamp. En dat is een onderdeel wat natuurlijk niet zo vaak geoefend wordt. Geweldig dat onze Sem en Dean de uitdaging gewoon aangingen, en ruim over zichzelf heen sprongen! Sem haalde de 1,80 m hoog en Dean zelfs 1,90 m hoog. Op de 600 meter liep Sem een mooie race, met zijn eindsprint kon hij zijn directe tegenstander nét voorblijven (1.48,83). Kai was de snelste AVC’er, dat kan haast ook niet anders want Kai traint sinds kort bij het TDR Jeugd scholenproject mee. Dean is nog niet zo lang geleden begonnen met atletiek, en had een mooie vuurdoop met polsstokhoogspringen en 150 meter. Zijn 150 meter ging in 21,59 seconden. En toen de wedstrijd afgelopen was, en de prijsuitreiking voorbij, was het tijd voor KAMP! De CD junioren hadden inmiddels hun tenten opgezet, de ouders waren naar huis, dus het kamp kon van start. Natuurlijk hadden de junioren honger na de wedstrijd, dus in de kantine stonden heerlijke broodjes knakworst en krentenbollen klaar. Inmiddels was het laat, en donker. En hoe leuk en bijzonder is het om in het donker naar het strand te gaan. Met trainster Maria voorop, fietste het hele spul de Zeeweg af richting strand. Daar werd in het pikkedonker tikkertje gespeeld en vergesprongen in het zand (want iedereen had blijkbaar nog energie over). Terug bij AVC bleek Sten nog aan de bar na te zitten (hij was speaker tijdens de wedstrijd), en leuke dansmuziek bij zich te hebben. De junioren gingen dansen en feesten, tot het echt tijd was de tenten op te zoeken. De C junioren hadden het erg warm in hun tentjes, en besloten te gaan slapen in de openlucht. De hoogspringmat was een heerlijk groot matras. De D-junioren sliepen inmiddels lekker rustig in hun tentjes. Maria was al vroeg weer uit de veren, en kwam de junioren wakker maken voor het ontbijt. Na het ontbijt stond er een sportieve activiteit op het programma, namelijk bootcamp, verzorgd Pieter, een echte crossfit trainer. De junioren renden met boomstammen door het bos, deden burpees en nog veel meer. Pieter zette de junioren flink aan het werk. En dat in de hitte! Terug bij AVC werd er wat verkoeling gezocht door middel van een koude douche, op badhanddoek op het grasveld om een beetje bij te bruinen, of in de steeplebak met water. Na de lunch hadden de trainers nóg een sportieve activiteit geregeld voor de junioren: namelijk het Outdoorpark in Alkmaar. In de auto op de heenweg werd nog flink gemopperd (‘waarom gaan we niet naar het strand of zwemmen’), maar o wat was het superleuk in Alkmaar! Met touwladders door het water, over obstakels heen, soms een plons in de sloot, en ook nog samenwerken om aan de overkant te komen. De junioren vonden het te gek! De witte sportkleding was niet meer wit, de schoenen waren niet meer droog. Maar dat gaf niet. Bij terugkomst bij AVC was inmiddels het vuurtje van de barbecue aangestoken. Wel in de schaduw in de hoek van het veld, want daar was het tenminste nog een beetje koel. Gezellig aan een lange tafel genoot iedereen van stokbroodjes, rauwkost, hamburgers, worstje en saté (met dank aan Keurslager Mark van der Poel). Toby en Jeroen draaiden het vlees, de trainers die het hele kamp begeleid hadden mochten lekker uitrusten. Rond 20.00 uur keerden de junioren, trainers en kampcommissie moe maar voldaan naar huis, om lekker weer in hun eigen bed te slapen. Voor alle uitslagen, klik hier . Voor het totaalklassement over vier wedstrijden CD Evening Games, klik hier . Voor veel kampfoto's van Dennis, klik hier . Voor foto's van Bert Oudendijk, klik hier .   Meer > Podiumplaatsen voor TDR Jeugd op het NK-junioren 01 juli 2019 Het was een spannend weekend voor de junioren van TDR tijdens het NK Junioren in Alphen aan de Rijn. De atleten behaalden, in de hitte, veel finaleplaatsen en als kers op de taart twee mooie podiumplekken. Het weekend werd gestart met de series van de 800m. Jesse Scheltema pakte in een spannende race een plek in de finale van de jongens junioren B, waar hij de vierde plek opeiste met minimale afstand tot het podium. Scheltema liep een tijd van 2'02"40. Djoao Lobles had een finaleplek bemachtigd bij de jongens junioren A. Lobles domineerde de wedstrijd en won de gouden medaille met een tijd van 1'54"67. In dezelfde finale werd Joep Welsch achtste in een tijd van 2'03"79. Bij de meisjes junioren A ging het er ook hard aan toe. Ilse Kamphuis behaalde een plek in de finale. Kamphuis werd vijfde in een race die werd beslist door een eindsprint. Haar tijd was 2'24"60. Febora Ridder liep in haar serie een tijd van 2'25"81, een paar seconde boven haar PR, en wist hiermee net niet de finale te bereiken. Op de 400m maakt eerstejaars C-junior (!) Franka Holland door bij de meisjes junioren B met een PR van 1’02”27 tot de halve finale door te dringen. Een finaleplaats was nu nog te hoog gegrepen, maar van dit talent gaan we ongetwijfeld nog veel horen. Scheltema behaalde, naast een finaleplek voor de 800m, ook een finaleplek voor de 1500m. Met de vorige wedstrijd nog in de benen wist Scheltema een zevende plek te bemachtigen in een tijd van 4'16"39. Noah Baltus behaalde, als B-junior, een finale plek bij de jongens junioren A. In een spannende eindsprint, waar de eerste drie mannen heel dicht bij elkaar liepen, behaalde Baltus brons in een tijd van 4'09"06. Koen Grandiek liep ook in de finale en werd twaalfde in een tijd van 4'26"34. Eline Runderkamp liep in de finale van de meisjes junioren A. Runderkamp liep mee in de kopgroep en liep een spannende race. Runderkamp werd vierde met een persoonlijk record van 4'55"04. Ook de B junior Richelle Kanis liep mee met de meisjes junioren A. Met een negende plek liep ze wel elf seconde van haar PR af, Kanis liep in een tijd van 5'09"38. Rob Nijssen liep de 3000m bij de jongens junioren B, hij werd dertiende met een klein PR van 9'23"43. Ook Duncan Steenbakker deed mee aan de lange afstanden. Steenbakker liep de 5000m bij de jongens junioren A en behaalde de vierde plek in deze zware race, met een tijd van 15'10"64. Alle uitslagen van het NK-junioren zijn terug te vinden op: https://www.atletiek.nu/wedstrijd/uitslagen/25062/ Op de foto Duncan Steenbakker. De foto is gemaakt door zijn vader, Ronald Steenbakker. Meer > 26-06-2019 Nieuw meubilair in het clubhuis dankzij de Vrienden van AV Castricum Meer >   23-06-2019 Opleiding Assistent looptrainer niveau 2 Meer >   23-06-2019 Nienke Kluft wint de 14 km van de Marquetteloop in Heemskerk Meer >   22-06-2019 Duinlopermeeting 3 juli Meer >   Sponsoren End of banner # End of banner # End of banner # End of banner # End of banner # End of banner # End of banner # Sponsoring AVC Wilt U AVC steunen? Kalender zaterdag 7 september Activiteit Pupillenkamp AVC Klik hier voor de volledige agenda ZOEKEN OP DE SITE zoek Word jij ook vriend van AVC? Meer> Copyright 2018 - Club-assistent |  www.avcastricum.nl  |  Sportpark De Duinloper, Zeeweg 4, 1901 NZ, Castricum | © Club-assistent 2019 Terug naar boven 