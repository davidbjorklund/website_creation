Wedstrijd en Waterpolo vereniging defuten Amstelveen The class on the root UL tag was changed to match the Blueprint nav style Home ABC zwemles Waterpolo Wedstrijd zwemmen Masters Open water Vrijwilligers The class on the root UL tag was changed to match the Blueprint nav style Lidmaatschap Bestuur & contact Geschiedenis Speciale leden Locatie zwembad Huisregels-ongewenst gedrag Disclaimer & colofoon Futen webwinkel Gert de Groot zwemt mee met Maarten van der Weijden Vrijdag 21 juni zal Maarten van der Weijden een nieuwe poging doen om in drie dagen de volledige elfstedentocht zwemmend af te leggen. Vorig jaar is hij na 163 kilometer gestrand, maar nu is hij vastberaden het wel te halen. Zijn echte doel is zo veel mogelijk geld op te halen v oor de Maarten van der Weijden Foundation. Dit geld wordt gebruikt voor onderzoek naar en de strijd tegen kanker. Mede door de extra aandacht en het extra geld dat via zijn activiteiten de afgelopen jaren beschikbaar is gekomen, worden stappen gezet om dichter bij het doel te komen: mogelijk maken van genezing van deze wrede ziekte. Helaas hebben we allemaal van dichtbij ervaring met wat kanker kan aanrichten. Vorig jaar had Gert zich opgegeven om 4 x 2 kilometer mee te zwemmen in de steden waar Maarten op zaterdag door zou komen. Helaas kon toen niet meegezwommen worden, omdat de waterkwaliteit niet goed genoeg was. Omdat de nachten hem zwaar vielen en de kans op “slecht” water kleiner is in juni dan in augustus, heeft Maarten bedacht het dit jaar eind juni te proberen. De organisatie heeft besloten dat “meezwemmers” kunnen kiezen om óf alleen in Stavoren óf in alle 11 steden mee te zwemmen. Ik heb me opgegeven om in alle 11 steden 2 kilometer met hem mee te zwemmen! Dit betekent dat ik, samen met maximaal 110 andere “meezwemmers” letterlijk achter Maarten aan zwem, wanneer hij door de steden komt. Ook als hij ’s nachts door een stad komt, zullen wij op dat moment 2 kilometer met hem meezwemmen om hem te steunen. Gert heeft besloten mee te doen, omdat Maarten hem met zijn levensverhaal inspireert, Gert de Elfstedentocht een sympathiek evenement vind en het vertrouwen heb dat de donaties goed terecht komen. Gert zal de uitdaging graag aan om daarmee te helpen in de toekomst te voorkomen dat we zo vroeg afscheid moeten nemen van onze dierbaren!  Klik hier voor het interview in de AD. Op de agenda Behaalde medailles Open Nederlandse Master Kampioenschappen Tijdens de ONMK in Amersfoort hebben De Futen 6 medailles gewonnen. Goud was er voor Arnold op de 400 meter wisselslag en voor Bas, Taco, Erwin en Arnold op de 4x200 meter vrije slag. Joanne, Bas, Arnold en Elisa wonnen zilver op de 4x100 meter wisselslag. Verder won Arnold zilver op de 100 meter vrije slag en op de 200 meter wisselslag. Brons was er voor Erwin op de 200 meter vlinderslag.   Eindstand Nationale Zwemcompetitie seizoen 2018/2019 Het is al enige tijd bekend op de website van de KNZB,  maar dit nieuws willen wij graag met jullie delen  over wel / niet degraderen van de zwemwedstrijdploeg van De Futen.  Zoals jullie wellicht wisten, was zondag 24 maart onze laatste competitiewedstrijd van dit seizoen. Dankzij de afwezigheid van veel te veel personen hebben de wel aanwezige zwemmers en coaches met bloed, zweet en tranen moeten knokken om de 10e plaats in het klassement te handhaven. En daarna was het wachten op de inhaalwedstrijd van onze concurrentie. Die wedstrijd heeft zaterdag 30 maart plaatsgevonden.  Een verschil van minder dan 23 seconden.... op een totaal van zo'n 18000 gezwommen seconden oftewel het verschil tussen degraderen en niet-degraderen was 0,11%. Wij blijven dus in de 1e klasse van regio Midwest. Resultaten Winter Clubkampioenschappen 2018/2019 Op 2 december 2018 en 17 februari 2019 zijn de Winter Clubkampioenschappen gezwommen. De resultaten en samenvatting zijn terug te vinden onder het kopje uitslagen in het tabblad van wedstrijdzwemmen. De volgende zwemmers eindigde in de top 3 van hun leeftijdsklasse: 11 jaar en jonger 1. Aiden Jongkind 2. Tibbe Quist 3. Phoebe Ho 12 t/m 19 jaar 1. Balint Magyari 2. Fionn Higgins 3. Anna Economon 20 jaar en ouder 1. Erwin Sneek 2. Melano Winter 3. Nella Diepeveen 50x50m oliebollentraining 2018 Voor de tweede keer sluiten wij het trainingsjaar af met een 50x50m oliebollentraining. 25 Zwemmers durfde de uitdaging aan en hebben het allemaal ook gehaald. Extra credits voor  Erwin Zuijdervelt  die 80x50m heeft gezwommen.  Volgend jaar weer en hopen wij op meer zwemmers. In Memorian: Casper Isaac (Cas) van Leeuwen   In Memoriam Casper Isaac (Cas) van Leeuwen Op 10 oktober 2018 overleed ons oudste lid (van verdienste) Cas van Leeuwen. Cas werd op 21 juni 1939 lid van de Futen. Dit was de dag na de oprichting. Hij was slager in Amstelveen en moest op de oprichtingsdag gewoon aan het werk. Cas was op dat moment 18 jaar. Jarenlang was hij actief lid bij het waterpolo. Op latere leeftijd was hij coach en trainde als vrijwilliger de waterpolo teams. Ook bekleedde hij bestuursfuncties. In 1964 bij het 25-jarig bestaan van onze AZ&PC de Futen was hij een van de initiatiefnemers van de Cup 25 die nog steeds bijna jaarlijks wordt uitgereikt. In 1964 werd hijzelf benoemd tot lid van verdienste. In juni 2009 bij de viering van het 70-jarig bestaan van onze vereniging kwam hij nog, inmiddels 88 jaar, het jubileum meevieren. Door zijn innemende persoonlijkheid werd Cas altijd omringd door vele familie en vrienden. Op zijn 90e verjaardag kwamen nog meer dan 100 gasten waaronder ook Futenleden. Cas was tot op het laatst geestelijk kerngezond al liet zijn lichamelijke gesteldheid te wensen over. Wij zullen Cas missen!   Resultaten Zomer Clubkampioenschappen 2018 Op 13 mei zijn de Zomer Clubkampioenschappen 2018 gezwommen. De resultaten en samenvatting zijn terug te vinden onder het kopje uitslagen in het tabblad van wedstrijdzwemmen. De volgende zwemmers eindigde in de top 3 van hun leeftijdsklasse: 11 jaar en jonger 1. Tibbe Quist 2. Solène Cortvrint 3. Celine Man-a-Hing 12 t/m 19 jaar 1. Athina Economon 2. Anna Economon 3. Yasmine Ho 20 jaar en ouder 1. Arnold de Rover 2. Erwin Zuijdervelt 3. Daphne Kievit 1 Juli BBQ 2018 Beste leden, partners, ouders en verzorgers,  Zoals elk jaar sluiten we het seizoen af met een barbecue. Dit jaar doen we dat op zondag 1 juli 2018. De festiviteiten vinden plaats in en bij het clubhuis van de Amstelveense tafeltennisvereniging, Landtong 14, 1186 GP Amstelveen, vlak bij winkelcentrum Groenhof. Aanvang 16.00 uur.  Opgave voor de barbecue kan tot en met zondag 24 juni bij Arnoud Bijl,  Dit e-mailadres wordt beveiligd tegen spambots. JavaScript dient ingeschakeld te zijn om het te bekijken. . Kosten 8 euro per persoon exclusief drankjes. Voor vrijwilligers en trainers is het gratis.   Met vriendelijke groeten,  Hans Cligge   Voorzitter AZ&PC De Futen  **********************************************************  Dear members, partners, parents,  As every year, our season will end with a barbecue. This time it will take place on Sunday July 1st 2018. The festivities will be held at the clubhouse of the Amstelveen table tennis club, Landtong 14, 1186 GP Amstelveen, near Groenhof shopping center. Starting at 4 p.m.  You can register for the barbecue until Sunday June 24th by sending an email to Arnoud Bijl,  Dit e-mailadres wordt beveiligd tegen spambots. JavaScript dient ingeschakeld te zijn om het te bekijken. . The costs are 8 Euros per person, drinks not included. For volunteers and trainers it is free.  Best regards,  Hans Cligge  Chairman AZ&PC De Futen © De Futen 2019 Disclaimer & colofon 