Atletiek Oirschot Toggle navigation Home Algemene info Trainingen Uitslagen leden Clubrecords Wandelen Fotoboek Contact Nieuws Agenda Onze wedstrijden De Spike Vorige Volgende Nieuws 16 jul '19 di 16 jul 2019 Atletiek Oirschot helpt Indonesisch kind Vandaag kregen Henk van Gerven en Kees Smetsers - bestuursleden van de Stichting Bali-Runners - een cheque overhandigd van € 514,87 euro van bestuurslid Leny de Croon en trainer Jan Swaans. Met dit geld kan een Indonesisch kind dat door een aangeboren beperking niet kan lopen worden geopereerd, zodat het een betere toekomst krijgt.  meer... 14 jul '19 zo 14 jul 2019 Henk van Gerven loopt 5e van 12 marathons Henk van Gerven gaat dit jaar twaalf marathons lopen met het doel om minimaal één Indonesisch kind, dat een beperking heeft en niet kan lopen, een betere toekomst te geven. Vanmorgen begon hij om 9.00 uur aan de 42 kilometer van de Leenderbos Trail. Het zou zijn vijfde hele marathon worden uit een serie van twaalf. Voor Henk en de andere deelnemers werd het een onvergetelijke belevenis. Ze liepen dwars door dennenbossen zonder een pad, door velden met varens die tot schouderhoogte kwamen en over uitgestrekte heidevelden. Het parcours was goed uitgepijld, maar toch was Henk blij dat hij op een gegeven moment gezelschap kreeg van een loper die op zijn horloge navigatie had. In dit uitgestrekte natuurgebied liep iedereen de kans om de weg kwijt te raken en te verdwalen. Maar dat gebeurde gelukkig niet. Bij de laatste drankpost bleek dat de totale afstand geen 42 kilometer was, maar ruim 45 kilometer en dat maakte de laatste kilometers extra zwaar. Maar Henk is een doorzetter en na 5 uur en 13 minuten bereikte hij de finish. Het was hem weer gelukt en dat is toch wel heel bijzonder na de ook zo zware marathon van La Roche, die Henk ruim een maand geleden heeft gelopen.  In augustus wacht de volgende uitdaging voor Henk, de marathon van Monschau. Henk zit vol vertrouwen want hij weet waar hij het voor doet, namelijk voor de kinderen in Indonesië, die zijn hulp nodig hebben. Daarom is hij ook heel blij met de donatie van 514,87 euro van Atletiek Oirschot voor het project van de Bali Runners. Voor Henk is het een morele steun, die hem helpt om het project van twaalf marathons tot een goed einde te brengen. Verslag Kees Smetsers   meer... 6 jul '19 za 6 jul 2019 Oirschotse winnaars bij de triathlon Vandaag was de 4e Triathlon Het Groene Woud en het was weer een prachtige dag. Het begon warm, maar dat was voor de zwemmers niet erg. In de loop van de middag begon het licht te regenen en koelde het sterk af. En dat was goed voor de lopers. Winnaar overall bij de kwart-triathlon werd (voor de vierde achtereenvolgende keer) René Vosters uit Reusel in 1:56:23 uur. Bij de vrouwen won Hanneke van Breugel uit Best in 2:16:28 uur. Dan de prestaties van onze leden.  - Bij de vrouwen stond onze clubgenoot Wilma van Kollenburg trots op het podium met een mooie 2e plaats bij de kwart!  - Ook de winnaars bij de vrouwen op de kwart triathlon voor teams was een Atletiek Oirschot feestje: Susanne Aarts, Eveline Timmermans en Marjo Priem werden 1e! - Arianne Timmermans zat als loper in het vrouwenteam dat 3e werd. - En dan Edwin van de Ven: in een prachtige tijd van 2:16:18 werd hij 9e bij de mannen en eerste Oirschottenaar bij de kwart triathlon! Bij de 27 leden van onze club die meededen waren nog meer mooie prestaties te noteren, waarbij vooral Irene van Gestel opviel: zij voltooide zowel de achtste triathlon als het zwemonderdeel bij een van de teams. Voor de complete uitslag, klik hier Foto (Ad van Zelst): Wethouder van Sport Esther Langens reikt de bloemen uit aan het winnende vrouwenteam bij de estafette: Susanne Aarts, Eveline Timmermans en Marjo Priem. In de loop van zondag en maandag komen op deze website nog de uitslagen van onze leden en de volgende fotoseries: 4e Triathlon Het Groene Woud sfeer (Ad van Zelst 4e Triathlon Het groene Woud deelnemers (Ad van Zelst) 4e Triathlon Het Groene Woud, deelnemers (Astrid van Heerebeek) Hier het verslag van Kees Smetsers in het Weekjournaal: Vierde editie triathlon Het Groene Woud in Oirschot: een onvergetelijke belevenis. De vierde editie van de triathlon Het Groene Woud in Oirschot werd ook dit jaar weer georganiseerd door Atletiek Oirschot, EOZC en De Pedaleur. Deze organisatoren hebben in de afgelopen jaren een prachtig evenement neergezet, dat een prominente plaats heeft gekregen op de triathlon kalender. De inschrijving was daardoor deze keer in een heel korte tijd vol. Voor deze vierde editie waren de startlocatie en de finishlocatie samen gebracht bij de Groenewoudsebrug en dat bleek iets heel positiefs te hebben toegevoegd aan deze wedstrijd. Doordat het loopgedeelte ook langs de start- en finishlocatie was uitgezet, konden de toeschouwers hun favorieten heel vaak voorbij zien komen en dat maakte de wedstrijd nog aantrekkelijker. Toen om 16.15 uur het eerste startschot werd gegeven was het prachtig weer. Mede daardoor werd het een mooie wedstrijd met René Vosters (bij de mannen) en Hanneke van Breugel (bij de vrouwen) als winnaar van de kwart triathlon. Van de Oirschotse deelnemers bereikten Wilma van Kollenburg (2e), Antoinet Hems (6e) en Edwin van de Ven (9e) mooie ereplaatsen. De grote verrassing was toch wel de prestatie van de vrouwen van Atletiek Oirschot, die de eerste plaats bij de estafette haalden. Susanne Aarts (zwemmen), Eveline Timmermans (fietsen) en Marjo Priem (lopen) leverden met hun tijd van 2.27.30 een prachtige prestatie, waar zij en hun vereniging Atletiek Oirschot trots op mogen zijn. Het was een heel mooie afsluiting van deze wedstrijd, die voor de meeste deelnemers een onvergetelijke belevenis zal zijn geweest. Jammer dat de “afterparty” geplaagd werd door de regen. Maar dat is iets wat de organisatie niet heeft kunnen regelen. Zij verdienen echter wel een heel groot compliment, net als de vele vrijwilligers, die er voor gezorgd hebben dat de deelnemers en toeschouwers met een goed gevoel naar huis zijn gegaan. Kees Smetsers meer... 5 jul '19 vr 5 jul 2019 Nederlands Record Martien van de Ven Bij de baanwedstrijden om het Provinciaal Limburgs Kampioenschap in Sint Truiden (B) deed Martien van de Ven mee aan de uurloop. Naast een clubrecord gold zijn afstand ook als Nederlands record voor mannen 70.  Martien schrijft: De prestatie viel een beetje tegen, 12.911 meter terwijl ik 13.00 of meer had gepland. De omstandigheden waren niet optimaal en ik had te weinig wedstrijden in de benen. Maar na een blessure die anderhalf jaar geduurd heeft is dit hopelijk het begin van een mooie nazomer en crossseizoen. Foto uit archief Kees Smetsers schreef een verslag voor het Weekjournaal: Martien van de Ven loopt Nederlands record Martien van de Ven uit Oirschot heeft veel over voor zijn grote passie hardlopen. Ondanks zijn 70 jaar gaat hij elke week een aantal keren hardlopen over de heuvels en door het losse zand van de Oirschotse Heide. Deze zware training heeft hem als lid van Atletiek Oirschot ontelbare clubrecords opgeleverd en hij is er zelfs Nederlands kampioen door geworden. Deze resultaten komen niet vanzelf, hij moet er veel voor doen en zichzelf veel ontzeggen. Maar hij doet het graag, want hardlopen is zijn lust en zijn leven. Daarbij heeft hij grote voorbeelden uit het verleden, zoals Piet van de Sande en Fons Veldhuizen, beide Nederlandse toppers uit Oirschot, waarmee Martien nog getraind heeft. Martien is een aantal malen flink geblesseerd geweest, maar hij is elke keer weer op een hoog niveau teru gekomen. Dat getuigt van een onbreekbare wil en doorzettingsvermogen. Ook het afgelopen jaar is Martien weer geplaagd door een heftige blessure, maar hij is gedoseerd blijven trainen en nu was hij weer zo ver dat het tijd was om een bijzondere uitdaging aan te gaan. Vrijdag 5 juli was Martien in Sint Truiden in België om daar te proberen een Nederlands uurrecord te vestigen. Hoewel de wedstrijd pas om kwart over 10 in de avond van start ging was het benauwd warm. Geen ideale omstandigheden om een topprestatie te leveren. Martien ging er echter tussen de meest Belgische atleten vol voor. Tijdens de wedstrijd voelde hij het gebrek aan wedstrijdritme, maar bij de finish bleek toch dat hij geslaagd was in zijn missie. In één uur had Martien 12.911 meter afgelegd en dat betekende een Nederlands record in zijn categorie M70. Tot Martiens verrassing bleek ook dat hij de wedstrijd bij de M70 had gewonnen én kampioen was geworden van Belgisch Limburg. Al die weken van hard trainen hadden dus resultaat opgeleverd. Bijna niets is onmogelijk als je het echt wilt en ervoor gaat, dat had Martien weer eens bewezen. Atletiek Oirschot mag trots zijn op deze topper. Jammer dat het gebrek aan een goede atletiekaccommodatie de trainingsmogelijkheden in de weg staat. Een echte kunststof atletiekbaan is de grote wens van Martien en veel leden van de bloeiende vereniging. meer... 29 jun '19 za 29 jun 2019 Loeihete Run-Archery Het was zo warm vandaag - de thermometer gaf 33 graden aan - dat het programma van de Run-Archery werd ingekort tot een sprintwedstrijd. Ook werd vanwege de aanwezigheid van de eikenprocessierups niet door het bos gelopen. Door de hitte kwamen er helaas ook veel minder deelnemers dan vorig jaar: 24 tegen 45. Toch werden het mooie en spannende wedstrijden. Van onze 2 deelnemers uit Atletiek Oirschot werd Wally van Mierlo 3e bij de Mannen Masters en Ton Smetsers 6e bij de Mannen Senioren. Overall winnaar was de Rus Maxim Menshikow. Foto: Wally van Mierlo in zijn sprintronde. Meer foto's in het FOTOBOEK. Hier het verslag van Ton Smetsers: Hier hadden jullie heldendaden kunnen staan! Misschien dat er na het lezen van dit verslag meer lopers van Atletiek Oirschot willen deelnemen aan Run-Archery-wedstrijden. Misschien ook wel niet. De bedoeling was om via een clinic lopers van Atletiek Oirschot kennis te laten maken met Run-Archery. Dit houdt in dat ervaren trainers de lopers leren schieten met de boog en looptraining geven zodat ze een wedstrijd tot een goed einde kunnen brengen. Omdat dit jaar geen atleten zich opgegeven hebben voor de wedstrijd in Oirschot van 29 juni, zijn we met onze eigen vaste kern van Run-Archery-Oirschot naar Oirschot gegaan om deel te nemen aan deze wedstrijd. Na het opbouwen van de baan, ging om 10 uur de wedstrijd van start. Aanvankelijk stond een lange-afstandswedstrijd op het programma, maar vanwege het warme weer en de mogelijke aanwezigheid van processierupsen werd besloten de wedstrijd in te korten en er een sprint van te maken. Eerst stond een kwalificatieronde op het programma, waarbij de deelnemers in een bepaalde categorie met tussenpozen van dertig seconden tussen elke deelnemer van start gaan om zo snel mogelijk hun ronden af te leggen, waarbij ze 3 ronden van 400 m en 2 keer 4 doelen omschieten (een knielende en een staande beurt) met eventuele strafronden. Er werd fel gestreden om een zo goed mogelijke uitgangspositie te krijgen in de verschillende finalerondes. Er waren drie finales, de A-finale voor de snelste schutters, de B-finale voor de groep die net buiten de tijd binnen waren en de C-finale voor de langzaamste schutters. Vooral de nieuwe schutters van Run-Archery-Oirschot lieten zien over veel talent te beschikken en troffen geregeld doel. De A-finale werd gewonnen door Maxim Menschikov van Team Russia, maar ook Gabi Jansen en Jonne Besselink van Run-Archery-Oirschot presteerden hier prima. In de B-finale stonden o.a. Tonny van Kuringen, John van Kuringen en Wally van Mierlo, die er onderling een spannende strijd van maakten en lieten zien al heel wat ervaring met Run-Archery te hebben. In de C-finale streden voor Oirschot Guido Pasquin, Anita Docters van Leeuwen en ikzelf. De anderen behaalden goede resultaten en ondanks enorme inzet, moest ik mezelf troosten met de olympische gedachte (meedoen is belangrijker dan winnen). Als laatste onderdeel werd nog een estafette gehouden, waarbij de schutters groepjes van drie deelnemers vormen, die in estafette-vorm van de andere teams proberen te winnen. Na de prijsuitreiking werd nog wat nagepraat onder het genot van een al dan niet alcoholisch drankje. Iedereen had zich prima vermaakt en was vol lof over de organisatie van dit evenement. Rijkhalzend kijk ik uit naar de volgende wedstrijd in Oirschot, met hopelijk meer deelname van Atletiek Oirschot. Ton Smetsers. En hier het verslag van Anita Docters van Leeuwen: Run-Archery? Voor velen een onbekende sport. Te vergelijken met biatlon, maar dan de zomerse variant. Hardlopen wordt afgewisseld met handboogschieten. Heb je het klapdoel gemist? Balen, want dat betekend extra meters lopen én dus ineens een hele ander verloop van de wedstrijd. Zaterdag 29 juni werd door Run-Archery Oirschot voor de tweede keer een wedstrijd voor de Dutch Run-Archery CUP georganiseerd, onder leiding van Tonny van Kuringen (handboogvereniging Aurora) en Wally van Mierlo (Atletiek Oirschot). Deelnemers kwamen van verschillende verenigingen uit het land, maar ook uit Duitsland en zelfs Rusland. Totaal waren er 24 deelnemers, zowel met meer dan 30 jaar als met minder dan 3 weken ervaring. Een erg gemêleerd gezelschap. De sfeer was heel gemoedelijk en enthousiast, dat het zo warm was werd bijna vergeten. Het programma begon extra vroeg, was compacter en aangepast naar een sprintwedstrijd: 3×400 meter hardlopen, tussendoor 2 schietbeurten op 4 doelen met 6 pijlen. Voor elk doel dat je niet hebt geraakt moet je een strafronde van 60 meter rennen. Klein stukje zou je denken… toch maakt het een wereld van verschil. De gemiddelde tijd in de finale was namelijk 7 minuten en 41 seconden. Heb je meer dan 8 pijlen nodig óf moet je de extra meters lopen, dan vliegt je tijd omhoog. De dag begon met de kwalificatie, de deelnemers starten 30 seconden na elkaar. Op basis van de tijd die je neerzet wordt je ingedeeld in finale A, B of C. In de finale start je allemaal tegelijk en wordt het echt spannend. Kun je je koppositie vasthouden? Mis je ineens 3 pijlen en sta je na je strafronde op de laatste positie? Vind je de rust om de 2e keer schieten wel alles te raken? Na afloop van de finale werd een mooie estafetteronde gehouden, elk team bestaat uit 3 deelnemers, eerst  hardlopen, dan schieten en snel (via de strafrondes?) naar de finish. De organisatie, met de vele vrijwilligers, hebben een fantastische dag georganiseerd. Helaas moest door de extreme hitte en de aanwezigheid van eikenprocessierupsen het format worden aangepast en het bos gemeden. De aanwezigheid van schaduw (tenten), een watersproeier en voldoende water en ijsjes compenseerden dit ruimschoots. De Dutch Run-Archery CUP competitie bestaat uit in totaal 5 wedstrijden. In 2019 zijn er nog twee te gaan, Zoetermeer en Wageningen. Enthousiast geworden door dit verhaal? Kijk op www.handboogsport.nl en voel je vrij om een keer mee te trainen. Zelfs met maar enkele keren ‘onder de boog’ staan kun je namelijk een verrassende score neerzetten. Uitslagen Maxim Menshikow van team Russia was niet voor niets van Moskou naar Oirschot gekomen, hij ging naar huis met de 1e prijs Heren Senioren (5:45 min). 2e plaats voor Joost Immink, van Sint Switbertus (Lichtenvoorde) en Theun van de Wiel op de 3e plaats. Net als Sandra Szulc van team Germany verliet Oirschot met een verdiende 1e prijs Dames Senioren (6:28 min), gevolgd door Milou van Mierlo en Gabi Jansen, beide van de Run-Archery groep Oirschot. Mathijs Barkel van Avalon Sports (Apeldoorn) werd winnaar bij de Heren Junioren (6:04 min) en Lea Seyfried (Team Germany) 1e Jeugd Dames (9:41 min). Henri Polman werd eerste in de Heren Masters (8:07  in) en Tonny van Kuringen bij de Dames Masters (9:01 min). De estafette werd gewonnen door een ijzersterk en snel team van 3 jonge dames van Run-Archery groep Oirschot: Gabi Jansen, Milou van Mierlo én Jonne Besselink. Anita Docters van Leeuwen meer... 26 jun '19 wo 26 jun 2019 Twee clubrecords in België Bij baanwedstrijden in Tessenderlo, België vestigde René van de Ven een clubrecord bij polsstokhoogspringen M35. Martien van de Ven verbeterde het clubrecord van Kees Smetsers op de 1000 meter M70 met 53 sec. Foto (Hennie van Rijt): René met de discus (archieffoto) meer... 22 jun '19 za 22 jun 2019 Zes PR's bij laatste baanwedstrijden In Best waren vandaag de laatste baanwedstrijden van het seizoen voor de C/D junioren. Onze jongens kwamen naar huis met 6 PR's. Foto (Léon Brands): Jilles ziet het wel zitten met verspringen, hij verbetert zijn PR met 26 cm!  meer... 15 jun '19 za 15 jun 2019 Rondje Heidemarathon Vandaag organiseerde Cees Koppen een speciale langeduurtraining: het bekende "rondje heidemarathon" van 14 km. Start en finish bij 's-Heerenvijvers. Er deden 7 leden van Atletiek Oirschot aan mee en 8 gasten van GVAC Veldhoven. meer... 12 jun '19 wo 12 jun 2019 De finish van de hardloopcursus 2019 Vandaag werd de hardloopcursus 2019 afgesloten met een bosloop. Op een afgetekend parcours konden de cursisten laten zien wat ze in 10 weken hebben geleerd. Minimaal was toch wel twee rondjes en dat haalden ze allemaal! Enkelen maakten er zelfs bijna vijf! Tot slot konden 23 nieuwe hardlopers hun certificaat van cursusleider Toon de Croon in ontvangst nemen. Daarnaast waren er nog een stuk of 5 leden die na langere afwezigheid de cursus hebben gevolgd. Foto: Toon voert de groep aan het Kemmerbos in. https://www.atletiekoirschot.nl/ meer... 12 jun '19 wo 12 jun 2019 Spannende en natte clubestafette De clubestafette had dit jaar wat minder deelnemers dan we gewend zijn. Het waren toch spannende 45 minuutjes voor de 4 teams van 5 lopers, vooral tussen de teams 2 en 3. En de stortbui halverwege was ook wel mooi. Foto: winnaar werd het team Sandra Verhagen, Henry van de Ven, Danny van Overdijk, Sander van Esch, en Karin Verhagen. Ze legden 11300 meter af. Meer foto's in het FOTOBOEK meer... 11 jun '19 di 11 jun 2019 2 CR's en 40 PR's bij baanwedstrijden Wat een drukte op ons atletiekveld! Maar liefst 47 deelnemers deden mee met onze tweede serie baanwedstrijden van het seizoen. Doordat we nu twee hoogspringmatten hebben en met extra hulp van ouders verliep het allemaal vlotjes. Er werden 2 clubrecords M35 gevestigd door René van de Ven: 100 m sprint (stond nog open) en verspringen, (een verbetering van het record uit 1988 van Martien van de Ven met 21 cm). Verder werden er 40 (veertig!) persoonlijke records verbeterd. René schrijft: Net als bij de eerste baanwedstrijd van dit jaar vielen de persoonlijke records (PR’s) met bosjes. Het feit dat we balwerpen voor pupillen A weer eens op het wedstrijdprogramma hadden geplaatst (wordt bijna nooit gedaan voor A-pupillen) en dat we bij het hoogspringen gunstige, van de standaard afwijkende hoogtes hadden gekozen droeg daar natuurlijk aan bij, maar PR = PR! Zoals altijd wil ik benadrukken dat de wedstrijd alleen maar doorgang kan vinden met hulp van voldoende juryleden en helpende handen van ouders: iedereen ontzettend bedankt!! Nu we in drie groepen tegelijk deelnemen aan de wedstrijd en ik zelf ook meedoe is het voor mij niet mogelijk een goed verslag te maken van de geleverde prestaties in alle groepen. Misschien zien we nog een verhaaltje komen van een van onze jeugdleden hierover? In de groep junioren en ouder zagen we in elk geval een hele mooie strijd bij het speerwerpen tussen Niek en Franky, die elkaar motiveerden steeds beter te gaan werpen en uiteindelijk was met het blote oog niet te zien wie er met de winst vandoor was gegaan. Na het meten bleek Niek met slechts 13 cm verschil te hebben gewonnen! Ook hadden we veel geluk met het weer in deze ontzettend wisselvallige week met veel harde regenbuien. Hopelijk komt de zomer na deze week echt door. Op naar de derde en laatste avondbaanwedstrijd van het seizoen op dinsdag 3 september 2019 en natuurlijk de clubkampioenschappen meerkamp op zondag 15 september 2019! Noteer deze datum alvast vetgedrukt in jullie agendas! René van de Ven Foto (Ad van Zelst): de masters aan de start van de 100 meter: Kees Smetsers (M70), René van de Ven (M35) en Léon Brands (M45). Bekijk alle foto's in het FOTOBOEK meer... meer nieuws Agenda 17 aug '19 za 17 aug 2019 Oirschotse en Oostelbeersche heide Oriëntatieloop HAMOK/KOVZ meer... 18 aug '19 zo 18 aug 2019 Oirschotse en Oostelbeersche heide Oriëntatieloop HAMOK/KOVZ meer... 21 aug '19 wo 21 aug 2019 Eindhoven Hypotheker Beekloop meer... 25 aug '19 zo 25 aug 2019 OIRSCHOT CLUBHUIS Familie Fietstocht vanaf 13.00 uur meer... 28 aug '19 wo 28 aug 2019 OIRSCHOT ATLETIEKVELD Rondje Kemmer meer... 1 sep '19 zo 1 sep 2019 Tilburg Tilburg Ten Miles meer... 1 sep '19 zo 1 sep 2019 Best Zuid Nederlandse Kampioenschappen Senioren en Junioren B meer... 3 sep '19 di 3 sep 2019 OIRSCHOT, Atletiekveld Open Baanwedstrijden (3) meer... 15 sep '19 zo 15 sep 2019 Geldrop Liberty loop meer... 15 sep '19 zo 15 sep 2019 Hilvarenbeek Bikse Natuurmarathon meer... 15 sep '19 zo 15 sep 2019 OIRSCHOT ATLETIEKVELD Club Kampioenschappen Meerkamp meer... 21 sep '19 za 21 sep 2019 Rijen Rondje Rijen meer... 22 sep '19 zo 22 sep 2019 Goirle Smokkelaarstrail meer... 29 sep '19 zo 29 sep 2019 Eersel Plus Parelrun meer... 6 okt '19 zo 6 okt 2019 Breda Singelloop Breda meer... 13 okt '19 zo 13 okt 2019 Eindhoven Jumbo 10 km meer... 13 okt '19 zo 13 okt 2019 Warmond Loop tegen kanker meer... 13 okt '19 zo 13 okt 2019 Eindhoven Marathon Eindhoven meer... 19 okt '19 za 19 okt 2019 Eindhoven Atletiek ALS het licht uit gaat ATB avondtocht meer... 29 dec '19 zo 29 dec 2019 OIRSCHOT ATLETIEKVELD 33e Van de Meerendonk Auwjaorscross meer... meer agenda Onze Wedstrijden 28 aug '19 wo 28 aug 2019 Rondje Kemmer meer... 3 sep '19 di 3 sep 2019 Open Baanwedstrijden (3) meer... 15 sep '19 zo 15 sep 2019 Club Kampioenschappen Meerkamp meer... 29 dec '19 zo 29 dec 2019 33e Van de Meerendonk Auwjaorscross meer... meer wedstrijden De Spike meer spikes Prikbord Trainingen halve marathon Eindhoven Zaterdag 13 juli zijn we begonnen met de rustige duurlopen als training voor de halve van Eindhoven. Trainers zijn Cees Koppen (niveau groep 4) en beurtelings Conny van de Wal, Marij Maas en Jan Swaans (niveau groep 2-3). Alle info vind je bij TRAININGEN > Halvemarathontrainingen > Info datum bericht: 13 jul '19 za 13 jul 2019 meer... Vakantieloop afgelast En weer sneuvelt er een korte wegwedstrijd: atletiekvereniging Achil '87 heeft bekendgemaakt dat vanwege een tekort aan vrijwilligers in de vakantieperiode het niet meer mogeijk is de Vakantieloop te organiseren. Jammer, was een gezellige en goed bezochte wedstrijd. datum bericht: 1 jul '19 ma 1 jul 2019 meer... Oriëntatielopen op Oirschotse en Oostelbeersche heide Op zaterdag 17 en zondag 18 augustus vinden er oriëntatielopen plaats op de Oirschotse en Oostelbeersche heide. Deze wedstrijden zijn onderdeel van de 4-daagse van Limburg (inderdaad: Limburg!) en worden georganiseerd door de oriëntatieloopclubs HAMOK en KOVZ. Iedereen die belangstelling heeft kan meelopen. Er zijn diverse afstanden, ook voor beginners. Inschrijven kan ter plaatse, meer info via http://4dayslimburg.be of bij Roland van Loon [email protected] datum bericht: 26 jun '19 wo 26 jun 2019 meer... Feestje! In oktober 2020 bestaat Atletiek Oirschot 35 jaar. En daar maken we weer een mooi feest van. De commissie, bestaande uit Hennie van Rijt, Toon de Croon en Pieter Smits kan nog wel wat hulp gebruiken.  Wie heeft er verstand van feesten en helpt mee? Aanmelden bij [email protected]  of een van de andere commissieleden. datum bericht: 26 jun '19 wo 26 jun 2019 meer... Wijziging bootcamp op maandag In de zomermaanden starten we de bootcamptrainingen elke eerste maandag van de maand bij het motorcrossterrein aan de Eindhovensedijk (over het viaduct A58 meteen rechts). Dat is op: ma 1 juli ma 5 aug ma 2 sept ma 7 okt datum bericht: 5 mei '19 zo 5 mei 2019 meer... Protesteer tegen de weg door het Kemmerbos Vandaag kregen onze leden een e-mail over de plannen van de gemeente om een weg dwars door het Kemmerbos aan te leggen. We hebben goede argumenten ingebracht om dit te voorkomen, maar we denken ook dat we meer kunnen bereiken als we onze stem verheffen. Praat er over met iedereen en benader de burgerraadsleden die je kent. Hier ligt een taak voor al onze leden , want die weg door het Kemmerbos, dat willen we toch niet? datum bericht: 2 okt '18 di 2 okt 2018 meer... Kijk eens op de vacaturebank Atletiek Oirschot draait helemaal op vrijwilligers. En daar hebben we er nogal wat van nodig! Sandra Verhagen heeft de coördinatie van de vrijwilligers op zich genomen: zij brengt vraag en aanbod bij elkaar. Voor een overzicht van onze vacatures, kijk bij ALGEMENE INFO > Vacaturebank. datum bericht: 25 jul '17 di 25 jul 2017 meer... Word nu lid van Atletiek Oirschot! Je loopt misschien al lang met het idee rond om dat hardlopen eens serieus aan te pakken. Kom in actie! Je kunt op 3 manieren bij onze club trainen: 1. Als lid Dan hoor je er echt bij! Onze contributie is bescheiden en je kunt komen wanneer je maar wilt. Ook voor trainingen voor de technische onderdelen en de zaaltrainingen in de winter. 2. Als tijdelijk lid (3 maanden) Heel geschikt voor leden van andere verenigingen die, bijvoorbeeld tijdens de zomerstop, hun conditie op peil willen houden. Of om te trainen voor een halve marathon.  3. Of je komt als het je schikt Je doet per keer € 2,00 in het potje. Alleen voor de recreantentrainingen op woensdag en zondag en bootcamp op maandag en donderdag. Onze leden weten het al: je gaat gemakkelijker van huis als je met een gezellige groep kunt trainen! Voor de contributietabel kijk bij ALGEMENE INFO > Ledenadministratie. Daar kun je ook het inschrijfformulier downloaden. datum bericht: 1 mei '16 zo 1 mei 2016 meer... Hoofdsponsors Wedstrijdsponsors Adverteerders Home Algemene info Trainingen Uitslagen leden Clubrecords Wandelen Fotoboek Contact Nieuws Agenda Onze wedstrijden De Spike VERENIGINGEN Best, AVGM Bladel, No Limits Eersel, DES Eindhoven, Asterix Eindhoven, Eindhoven Atletiek Oirschot, Aurora handboogvereniging Oirschot, Bali-runners Oirschot, De Pedaleur Oirschot, EOZC Oirschot, ODI Gymnastiekvereniging Reusel, AVR'69 Sint-Oedenrode, Fortuna '67 Valkenswaard, AVV Veldhoven, GVAC Zuid-Nederland, KOVZ - Klompen Oriëntatie Vereniging Zuid meer Verenigingen EVENEMENTEN Baanwedstrijden Circuit 14 Hardlopen.nl (Atletiekunie) Kempische Cross Competitie Limbra Crosscompetitie Marathon Eindhoven Sport Gala Oirschot Tilburg Ten Miles Triathlon Het Groene Woud meer Evenementen ORGANISATIES Afstandmeten.nl Atletiek.nu Atletiekunie (KNAU) Inschrijven.nl Kopenvoor je club.nl ProRun Uitslagen.nl meer Organisaties SOCIAL MEDIA Facebook Atletiek Oirschot Twitter Atletiek Oirschot You Tube, 30 jaar Atletiekvereniging Oirschot You Tube 2014, 2014 was een mooi sportjaar You Tube 2015, 2015 was een mooi sportjaar You Tube 2016, 2016 was een mooi sportjaar You Tube 2017, 2017 was een mooi sportjaar! You Tube 2018, 2018 was een mooi sportjaar! meer Social Media 