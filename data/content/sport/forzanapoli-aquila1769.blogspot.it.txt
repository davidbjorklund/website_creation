Forza Napoli Forza Napoli Più di una squadra di calcio,un modo di essere corrects IE6 width calculation giovedì 7 settembre 2017 Bologna Napoli e i fantasmi di Insigne Domenica sera a Bologna la terza partita di serie A. Finalmente è passata la pausa del campionato per le partite delle Nazionali. Ritorna la serie A e con essa la partita del Napoli. Inizia un bel periodo ricco per noi tifosi. Tra campionato e Champions, infatti faremo una bella scorpacciata di partite degli Azzurri. I  reduci dalle Nazionali tornano con spirito diverso. Mertens è bello pimpante, il suo Belgio ha già conquistato il pass per i mondiali di Russia e il folletto azzurro si è confermato in ottima forma. Hamsik è un po' più abbacchaito. La sua Slovacchia è ancora in corsa per il secondo posto nel girone (potrebbe essere una possibile avversaria dell'Italia), ma brucia la sconfitta con l'Inghilterra con annessa sostituzione nel finale per il capitano azzurro. Maksimovic sempre peggio, espulso con la sua nazionale serba. Chiriches malissimo. Fuori dal mondiale con annesso litigio col CT. Ghoulam e Ounas doppia sconfitta e fuori dal mondiale. Per ultimo lascio l'Italia e Lorenzo Insigne. Situazione paradossale.  All'inizio sembra che Ventura lo voglia lasciare in panchina optando per un 3 5 2 memore del bel finale di partita dell'andta. Immediata levata di scudi di tutti i tecnici ed opinionisti. Insigne fuori! Uno scandalo! Il miglior calciatore italiano che non gioca! Il più in forma che non è della partita! Destino vuole che Chiellini si infortuna (come spesso accade ai calciatori juventini in Nazionale) e Ventura mette da parte il modulo a 3 difensori centrali per optare per un improbabile 4 2 4. Insigne a furor di popolo torna a essere titolare. Viene il giorno di Spagna Italia. Il centrocampo azzurro in inferiorità numerica, tecnica ed atletica naufraga sotto i colpi degli Spagnoli. A ciò si aggiungono le incertezze di Buffon e Bonucci. In questo contesto Insigne non può certo brillare costretto a giocare come 4° di centrocampo con affianco uno Spinazzola arrugginito dal fatto di non aver mai giocato quest'anno. Il finimondo! Insigne non solo non è più indispensabile, ma diventa un giocatore sopravvalutato. Un giornalista della Gazzetta addirittura parla di disonore, mentre Gianni Rivera, che di polemiche dovrebbe essere esperto rinfocola i giudizi negativi. Un vero e proprio massacro mediatico. Ventura dal suo canto non cambia durante la partita, ma testardamente ripropone lo stesso schema di gioco anche con Israele. Altra figuraccia della squadra e di Insigne . La partita viene vinta perchè Israele oltre ad essere una squadra scarsina non è per niente motivata essendo di fatto esclusa dai giochi per la qualificazione, ma la prestazione degli azzurri per certi versi è peggiore di quella esibita contro gli Spagnoli. Ancora una volta Insigne va sulla graticola. I giudizi sono pesanti. Si insinua il dubbio che le sue prestazioni nel Napoli siano frutto del gioco di Sarri e della vicinanza di compagni forti come Hamsik e Ghoulam . Il solito giornalista della Gazzetta invita Ventura a pensare a un Italia senza Insigne vista la difficile collocazione tattica del giocatore frattese. Non basta, a tutto ciò si aggiungono le destabilizzanti dichiarazioni del procuratore Raiola che non vedeva l'ora di rispondere a ADL che lo aveva definito personaggio da cartoni animati. Viene coinvolto di nuovo Insigne in procinto di passare nella scuderia di Raiola. La sosta delle nazionali doveva servire per ricaricare le batterie dopo un inizio di stagione "pesante" per il Napoli che ha cominciato prima la preparazione e che ha già dovuto affrontare i preliminari di Champions, invece come al solito ciò non è accaduto. Ora si va a Bologna.  I Felsinei hanno il dente avvelenato dopo il clamoroso 1 a 7 dell'anno passato. Si gioca di sera e di domenica malgrado la partita di Champions del prossimo mercoledì. E' stato il Napoli a volere lo spostamento proprio per consentire il rientro di tutti i nazionali. Partita difficile, ostica come è tradizione. Massiccia la presenza dei tifosi azzurri stavolta anche da Napoli, oltre agli storici residenti al nord tra cui gli immacabili del club Napoli di Bologna. Arbitra Giacomelli , quello di Pescara Napoli dll'anno scorso. Al Var Valeri e qui non commento Pubblicato da Antonio Grillo a 06:00 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: Chiriches , Hamsik , Insigne , Mertens , Napoli , Raiola , Sarri mercoledì 26 aprile 2017 Appuntamento con la storia Il Napoli sta per chiudere la sua stagione. Bilanci è ancora prematuro farne, visto che i verdetti del campo non sono ancora certi, ma qualche considerazione mi va di farla. Un primo bilancio Il Napoli è riuscito a ripetere nei fatti la bella stagione dello scorso campionato, malgrado la cessione di Higuain , l'infortunio di Milik e il tempo perduto per l'inserimento dei nuovi negli schemi di Sarri . Mertens è stata la sorpresa più piacevole, insieme alla continuità di rendimento di Insigne e le buone prestazioni dei nuovi arrivati a centrocampo Diawara e Zielinsky su tutti. Leggi : Mertens il ghostbuster di Higuain Leggi : Intervista a Insigne  Note negative le stesse dello scorso campionato: i punti persi con le"piccole" anzi le "piccolissime" visto che il Napoli ha perso 4 punti tra Pescara e Palermo. Soprattutto è venuto meno il rendimento casalingo, mentre è cresciuto molto quello esterno. Diciamo che se avessimo avuto i punti in casa dell'anno scorso e quelli in trasferta di quest'anno avremmo sicuramente vinto il titolo. Le delusioni maggiori sono venute da Reina che ha alternato ottime prestazioni ad errori inspiegabili, da Maksimovic che , per ora, non ha dimostrato di valere i soldi spesi per il suo acquisto. Anche Hisay non ha reso come l'anno scorso. Sarri è migliorato. L'allenatore ha dato più spazio alla rosa, ha ruotato i calciatori anche se lo ha fatto senza una logica ben precisa, ma favorendo la forma fisica del momento. Altre note dolenti sono venute dal mercato di gennaio. La percezione è che il Napoli abbia sotto stimato Gabbiadini e pagato un po' troppo Pavoletti che non ha giocato poco e male. Il Napoli , oggi è chiamato al suo appuntamento con la storia. ADL deve decidere quale strada imboccare. Leggi dal Corriere dello Sport : Higuain ha una cultura piccola  La prima è seguire la falsariga attuale, tenere d'occhio  i bilanci, investire solo se si sono ricavati dei soldi, vendere i calciatori che avanzano pretese di ingaggio troppo onerose, investire su giovani prospetti da rivebdere con alausole milionarie. La seconda , più coraggiosa e quindi rischiosa, è quella di prendere 2/3 calciatori già affermati con ingaggio alto, esperti, ma in grado di fornire quell'apporto decisivo alla squadra nei momenti topici della stagione. Questa seconda strada porterebbe a un disavanzo di bilancio da colmare eventualmente coi ricavi delle vittorie. ADL credo propenda per la prima strada anche in considerazione del fatto che i proventi del cinema sono scarsi e in percentuale molto minori di quelli della squadra di calcio del Napoli. I tentativi, poi di allargare la platea di possibili sostenitori del Napoli verso la Cina e l'India per ora sono allo stato embrionale e la mancanza di successi sportivi importanti mortifica anche questo tipo di strategia. Ci dobbiamo allora rassegnare a vivere stagioni da comprimari? Probabilmente sì, non vedo come ADL con tutta la sua sagacia e capacità possa opporsi allo strapotere juventino e all'assalto delle Milanesi. Senza contare che se va in porto il progetto stadio anche la Roma avrà budget maggiori di quelli del Napoli. D'altra parte cessioni eccellenti come quelle di Lavezzi , Cavani e Higuain non sempre inonderanno di denaro le casse del club. L'unica strada percorribile è quella di un partecipare alla Champions per 5/6 anni di file in modo da stabilizzare i profitti del club. I risultati sportivi, però non sono preventivabili. Leggi dalla Gazzetta dello Sport : Cannavaro, no, non mi scanso Conclusioni  La sensazione è che ancora una volta il Napoli si sia solo avvicinato a grossi traguardi, ma che il suom destino sia quello di una società perdente. Le stesse considerazioni sono venute da Sarri che non ha escluso una possibile vittoria del Napoli in campionato, ma che ha sottolinetato come la conquista del titolo sarebbe un evento eccezionale e sporadico. La storia del Napoli d'altra parte ne è testimonianza. Pubblicato da Antonio Grillo a 06:57 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest lunedì 30 gennaio 2017 Arancini amari per il Napoli Quello che Sarri temeva è avvenuto! Il Napoli pareggia col Palermo, squadra quasi ultima in classifica con pochissimi punti realizzati. La storia del Napoli , ma non solo, è piena di episodi simili. Il più eclatante resta quello del 1981 quando il Napoli di Krol era a un passo dal primo scudetto e incappò nella sconfitta col Perugia già retrocesso. Anche alla Roma capitò un incidente simile col Lecce . Il pareggio di ieri testimonia dell'incapacità del Napoli di inquadrare un certo tipo di partite. Avversario tignoso, tutto rattrapito all'interno della propria metà campo che prende coraggio dall'aver segnato dopo pochi minuti. In questi casi le partite si raddrizzano utilizzando le stesse armi degli avversari. Gioco sporco, agonisticamente duro. In questi casi i ricami e il bel gioco servono a poco. L'avversario di fatto rinuncia a giocare ed erge una trincea invalicabile. Quando la giornata è storta capita che il portiere avversario faccia il fenomeno che i tuoi attaccanti siano imprecisi e che la dea bendata ti volti le spalle. Una squadra attrezzata, però supera queste difficoltà. Il Napoli non c'è riuscito. Analizzando più a fondo l'incontro c'è da dire che il pareggio è arrivato grazie a una clamorosa papera del portiere altrimenti ci troveremmo a commentare una sconfitta clamorosa. Quali le cause di questa battuta d'arresto? La prima è sicuramente l'approccio mentale. Inconsciamente i calciatori avranno pensato che il Palermo non sarebbe stato un avversario ostico viste le prestazioni stagionali dei rosanero. L'estrema fiducia nei propri mezzi ha rappresentato un handicap. La causa tecnica della prestazione opaca del Napoli è rappresentata dalla mancanza di forza fisica della squadra. Gli azzurri sono formati da calciatori non forti fisicamente, ma molto agili. Questa caratteristica è premiante in spazi aperti, quando la tecnica unita all'agilità è un'arma devastante. Quando, invece gli spazi sono ristretti, bisogna fare a sportellate con gli avversari, per cui l'essere agili non è più una dote , ma rappresenta una limitazione. Per ovviare, almeno in attacco a questa limitazione è stato acquistato Leonardo Pavoletti che per ora, però si è dimostrato poco incisivo. Sarri da' la colpa alla squadra, non abituata a giocare con un ariete forte di testa,  e alla scarsa forma del calciatore. La paura è che l'ex genoano non sia così forte come si pensava. La partita è andata ed è inutile frapporre ulteriori recriminazioni. Fatto sta che questi due punti persi peseranno enormemente nella corsa Champions in cui si è inserita con prepotenza l'Inter. Peccato, perchè la vittoria di ieri avrebbe consentito al Napoli di affrontare con maggiore tranquillità la trasferta di Bologna che storicamente rappresenta sempre una partita ostica. La rabbia è tanta perché sembra ci sia un demone che perseguita i colori azzurri e i suoi tifosi, illudendoli con il sogno di una vittoria salvo rimandarli negli inferi quando il traguardo sembra ormai vicino. C'è da verificare anche come reagirà la squadra, se ci saranno ulteriori contraccolpi di tipo psicologico. Qui entra in azione Sarri che dovrà riportare serenità nell'ambiente che oggi è affranto ed abbattuto. Pubblicato da Antonio Grillo a 05:58 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: arancini , Napoli , Palermo , portiere lunedì 19 dicembre 2016 Mertens il ghostbuster di Higuain "Ciruzzo" Mertens acchiappa fantasmi Lo dobbiamo confessare: il trauma del passaggio del Pipita alla Juve è stato forte. C'è chi si è sentito tradito, chi ha augurato le peggiori cose all'Argentino, chi ha pensato che la "favola" del Napoli fosse finita. La maggioranza dei tifosi, poi ha preferito prendersela con ADL. Il Presidente che non è riuscito a trattenere il campione e che ha incassato i 90 milioni della clausola. Come spesso accade questo stato di cose ha inciso sulla squadra e sul suo rendimento. Per colmo di sfortuna il sostituto di Higuain , il Polacco Milik si è infortunato in maniera grave. L'atmosfera a Napoli si è fatta cupa.  Risultati altalenanti, Gabbiadini che vaga per il campo come un ectoplasma, Sarri e ADL che si punzecchiano e la stampa che comincia ad elevare il tono delle critiche. Anche i tifosi hanno continuato con il loro atteggiamento distruttivo con poche presenze allo stadio e con qualche fischio di troppo. Una cappa pesava sul Napoli.  Non c'erano dubbi: il fantasma di Higuain era ben presente. Ogni suo gol bianconero era una stilettata al cuore, ogni passaggio a vuoto del Napoli riportava alla mente i 36 gol dello scorso campionato. Poi il miracolo! Mertens , il folletto belga, l'eterno panchinaro, il calciatore da inserire a partite in corso, comincia a realizzare gol a raffica. Tripletta col Cagliari e poker al Torino. Sette gol in due partite conditi da prestazioni superbe suia dal punto di vista atletico che tecnico. Con Mertens tutta la squadra si è trasformata. Vittorie con l'Inter , con il Benfica e con il Cagliari e con il Toro. Spettacolo e gol a raffica. Ora l'atmosfera è più serena, la cappa sul San Paolo si dirada lasciando spazio al sole. Il fantasma di Higuain può finalmente svanire, anche se ogni tanto fa capolino. Il nostro ghostbuster si chiama Mertens Dries. Nessuno l'avrebbe detto, nessuno l'avrebbe pensato. Basti pensare che per giocare nel suo attuale ruolo quello che viene definito falso nueve è accaduto che: Higuain è andato via Milik si è infortunato Gabbiadini ha fallito Senza queste tre circostanze Mertens avrebbe fatto la riserva di Insigne , sarebbe entrato a partita in corso per sostituire il Frattese. Ora il Napoli ha comprato Pavoletti per avere una prima punta di spessore e si avvicina anche il ritorno di Milik .  Cosa accadra? Mertens tornerà a fare l'esterno sinistro o Sarri saprà impiegarlo in maniera divers e più fruttuosa? Il Belga , infatti nel ruolo di esterno rende meno o almeno non regge tutta la partita perchè lo sforzo fisico di dover rientrare fino al limite dell'area lo debilita. Da falso nueve , invece Dries arretra fino al massimo a centrocampo per cui è sicuramente più lucido ed efficace. Conclusioni Mertens è in un periodo di forma eccezionale, come tutta la squadra (a proposito maledetta la sosta) per cui è difficile fare valutazioni particolari.  L'arrivo di Pavoletti e il ritorno di Milik daranno altre opportunità al Napoli soprattutto quando si incontreranno sqaudre chiuse in difesa e molto fisiche. Per adesso godiamoci Dries e i suoi gol (fantastico il 4° di ieri) e speriamo che i preparatori atletici del Napoli riescano a mantenere lo stato di forma della squadra ad alti livelli. Nulla è perduto quest'anno. Champions, Campionato e Coppa Italia sono obiettivi raggiungibili. Related: Iperboli calcistiche il Napoli può vincere la Champions Per questo, però occorre maggiore coesione rispetto a quella attuale. Il pubblico deve essere un punto di forza, l'ambiente esterno, media in particolare, devono appoggiare, fatto salvo il diritto di critica, le imprese del Napoli.  Sarà difficile, al primo risultato negativo torneranno i gufi e le civette.  E' sempre stato il limite del Napoli, quello che ci ha impedito di avere qualche trofeo in più in bacheca! Speriamo che i tempi siano cambiati! Ti potrebbero interessare: Dal Corriere dello Sport:  Tutti ai piedi di Mertens Il sito ufficiale di Dries: Dries Mertens official site Dalla Gazzetta dello Sport: Mertens tra Diego e Gonzalo Pubblicato da Antonio Grillo a 03:12 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: Belgio , calcio belga , Champions , Dries , Mertens , Napoli martedì 22 novembre 2016 Champions League, cosa succede se... Tempo di Champions. Domani sera la Dinamo Kiev scende a Napoli per disputare il penultimo incontro della fase a gironi. Dopo le partite col Besiktas , sulla carta le più semplici, le cose per il Napoli si sono complicate e il passaggio del turno che sembrava cosa certa dopo le due vittorie iniziali è in bilico. Analizziamo le varie possibilità Questa la classifica attuale: Come si nota il Napoli ha 7 punti come il Benfica , con il Besiktas che segue a ruota con 6. Cosa accade se: Il Napoli vince e  il Benfica vince - Napoli qualificato. il Besiktas vince - Napoli qualificato se non perde col Benfica con più di due gol di scarto Pareggio tra Besiktas e Benfica - questa l'opzione peggiore, perchè il Napoli a questo punto non dovrebbe perdere a Lisbona per non correre il rischio di essere eliminato dal Besiktas per gli scontri diretti. (stiamo ipotizzando sempre che il Besiktas vina l'ultima partita con la Dinamo ormai fuori dai giochi anche per L'europa League). Il Napoli perde e Il Benfica vince - Napoli qualificato se vince a Lisbona Il Besiktas vince - Napoli qualificato se non perde a Lisbona Pareggio tra Besiktas e Benfica - Napoli qualificato, il Napoli dovrebbe vincere a Lisbona Il Napoli pareggia e Il Benfica vince - Il Napoli deve vincere a Lisbona. Il Benfica passerebbe anche con una sconfitta Il Besiktas viince - Il Napoli deve battere il Benfica Pareggio Besiktas Benfica . Al Napoli basterebbe non perdere a Lisbona In tutti e tre i casi abbiamo ipotizzato una facile vittoria del Besiktas con la Dinamo Kiev nell'ultimo turno, cosa più che probabile, ma il calcio si sa può sempre riservare sorprese.  Sito ufficiale UEFA  Sito ufficiale Napoli Sito Dinamo Kiev Leggi l'ultimo post pubblicato : come è difficile trovare un attaccante Pubblicato da Antonio Grillo a 04:08 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: benfica , besiktas , Champions , dinamo kiev , Napoli , qualificazione martedì 15 novembre 2016 Come è difficile comprare un attaccante Questa è l'esclamazione che si è lasciato sfuggire Aurelio De Laurentis! Difficile anche perché il buon ADL non era abituato a soffrire per la mancanza di una punta dopo gli anni di Cavani e del Pipita Higuain. Difficile perché un attaccante di razza il Napoli lo aveva scovato con Milik , ma la sorte avversa lo ha subito tolto dalla mischia, complice un grave infortunio che lo terrà lontano dai campi di gioco per quasi tutta la stagione malgrado gli ottimistici resoconti sull'andamento della rieducazione che arrivano dalla società. Difficile perché in giro non ci sono grossi talenti e quei pochi o non sono in vendita o costano troppo per il Napoli . Che fare allora? Cercare di limitare i danni acquistando un mestierante, una sorta di usato sicuro che consenta a Sarri di avere delle alternative valide, visto che Manolo Gabbiadini ha più volte tradito le attese oppure cercare un attaccante che possa anche tornare utile per il futuro? Il dilemma è un falso problema perché si fa prima a vedere quali calciatori sono disponibili sul mercato di gennaio. Facciamo la lista della spesa: Pavoletti . Centravanti di peso, buon colpitore di testa. Non giovanissimo, con i suoi 28 anni e incline agli infortuni muscolari. Lo si può prendere spendendo circa 20 milioni di euro e quindi pagando il calciatore più del suo valore. C'è da dire che Pavoletti non è entusiasta di venire a Napoli, anzi diciamo pure che non ci vuole venire. Zaza . Forte fisicamente, cattivo, discrete doti tecniche, ma con scarse medie realizzative. Attualmente gioca in prestito al West Ham dove non trova spazio. Quest'anno non ha realizzato reti. Il calciatore è di proprietà della Juvemtus e non credo che ADL voglia intavolare trattative con Marotta e Agnelli dopo lo sgarbo Higuain. Mitrovic . In forza al Newcastle di Benitez. Uno spilungone, forte fisicamente e buon realizzatore. Molto giovane (è un 94) Mitrovic potrebbe essere la soluzione ideale. Il Newcastle, però chiede 30 milioni e c'è da considerare che il Serbo ha un carattere difficile e d irascibile. Una specie di Balotelli tanto per capirci. Duvan Zapata . Soluzione low cost perché il calciatore è del Napoli. I patti con l'Udinese, parlano di un prestito che scade a giugno. Non sono previste clausole che permettano al calciatore di rientrare prima a Napoli. Chiaro che un accordo tra le società è possibile, ma il Napoli si ritroverebbe a pagare una penale per uncalciatore di sua proprietà.  Leggi l'approfondimento di Calcionapoli24 : Zaza e Pavoletti i pro e contro delle due trattative Le alternative? Non esistono alternative, il Napoli ha bisogno di un attaccante. La società, però potrebbe decidere a gennaio di aspettare Milik e di continuare l'avventura con Gabbiadini , soprattutto se la squadra avrà superato il turno di Champions. In quel caso ADL potrebbe decidere di investire i soldi a giugno. Dal quadro che emerge si nota l'estrema difficoltà in cui versa il Napoli, frutto di scelte non adeguate in estate. L'infortunio di Milik non era augurabile nè preventivabile, ma possibile. Per il Napoli l'alternativa era Gabbiadini che non godeva della completa fiducia da parte dell'allenatore.  Mettiamoci pure il fatto che il calciatore bergamasco è un introverso per cui fatica ad imporsi e il quadro si completa. Leggi : Come far risorgere Gabbiadini Gli errori del calciomercato estivo  La socierà aveva l'obbligo di prendere nella sessione estiva del calciomercato un attaccante più vicino alle esigenze di Sarri. Si è rincorso Icardi . si è sperato in Morata , ma le trattative erano così impossibili da far sospettare che il Napoli non avesse alcuna intenzione di sborsare grosse cifre dopo gli investimenti per Milik e Maksimovic . A meno di colpi di genio del focoso Presidente il Napoli, dopo aver verificato l'eventuale passaggio agli ottavi di Champions , garantendosi un'altra vagonata di milioni acquisterà una punta. Considerando la politica recente del club è possibile che prendano un giovane anche se la cosa farà imbestialire Sarri. Leggi : Napoli in crisi, ecco i colpevoli Sarri e ADL: un matrimonio finito Un'ultima considerazione è proprio sull'allenatore. Sarri e ADL sono da tempo ai ferri corti e tutto fa supporre che a giugno ci sarà l'addio. E allora ci sarà un altro problema da affrontare e un altro dilemma. Chi sarà il prossimo allenatore del Napoli? Pubblicato da Antonio Grillo a 02:37 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: Duvan Zapata , Gabbiadini , Milik , Mitrovic , pavoletti , zaza lunedì 24 ottobre 2016 Come far risorgere Gabbiadini L'uomo del giorno è sempre lui: Manolo Gabbiadini. La partita con la Roma sembrava aver segnato il punto più basso della parabola napoletana del calciatore bergamasco. Manolo venne sostituito a inizio secondo tempo e mestamente si accomodò in panchina con lo sguardo vuoto del fallimento. Tre giorni dopo un piccolo riscatto. C'è da tirare un rigore importante contro il Besiktas in Champions League. Pochi istanti prima l'altro malato del Napoli Lorenzo Insign e, lo aveva miseramente fallito. Gabbiadini incurante della pressione mette a segno la rete che in quel momento rappresentava il pareggio e la quasi certezza del passaggio del turno. Ieri di nuovo la grande crisi. Gabbiadini , che non aveva iniziato male la partita, si fa espellere per un brutto fallo di reazione su Ferrari che un attimo prima lo aveva malamente messo a terra. Solo oggi si saprà per quante giornate Gabbiadini non potrà scendere in campo. Si parla di almeno due giornate, bastanti a fargli saltare la super sfida con la Juventus . Maledizione! Anche i suoi difensori più accorati, ieri hanno scaricato Gabbiadini . Niente più scuse, nessuna volontà di giustificare il calciatore nè tanto meno il suo gesto anti sportivo. Solo la società sembra voler abbracciare la linea morbida, giustificando il calciatore, addossando le colpe dell'accaduto all'eccessiva tensione cui il giocatore è sottoposto. Avventura finita? A questo punto credo proprio di sì. Il calciatore, benchè riconosciuto bravo, non è riuscito mai a sfondare veramente nel Napoli . Qualche bel gol, qualche bella prestazione, ma ben poco rispetto alle aspetattive che in lui venivano riposte. A Gabbiadini si rimprovera la scarsa grinta. Manolo resta spesso avulso dal gioco, solo, al centro dell'attacco nella speranza che qualche calciatore avversario faccia qualche errore. troppo poco per l'esigente pubblico azzurro che vorrebbe più cattiveria agonistica. La resurrezione di Gabbiadini Probabilmente penserete che io sia pazzo, ma sono veramente convinto che Gabbiadini possa esplodere e portare un grande contributo alla causa del Napoli. Il calciatore, però dovrà scrollarsi di dosso tutta quella pressione che gli deriva dall'essere il sostituto del Pipita Higuain ( anche lui non è che passi uno splendido momento). Le qualità umane e del calciatore Gabbiadini è un nordico nel vero senso della parola. Bergamasco fino all'osso è ben lontano dalla carica estroversa che possiamo ammirare in un Pepe Reina e questo a Napoli è già un difetto. La sua timidezza viene spesso scambiata con poca cattiveria agonistica e grinta. Il ragazzo sente questo rimprovero della piazza, ma ieri ad esempio ha esagerato reagendo a un fallo "carogna" di un giocatore del Crotone. Un po' di cazzimma  Per la resurrezione di Manolo ci vuole una bella full immersion nella dimensione napoletana della cazzimma. Un calciatore pieno di questa dote partenopea si sarebbe vendicato di Ferrari il difensore del Crotone, ma non nella maniera plateale di Gabbiadini. Ora speriamo in Mazzoleni Speriamo che il Bergamasco Mazzoleni tenga in conto le comuni origini e sia benevolo nel suo referto. Certo è che vedere Gabbiadini in campo allo Juventus stadium è una chiara utopia, ma almeno evitare le tre giornate sarebbe già un successo. Related : i disastri di Damato Pubblicato da Antonio Grillo a 07:10 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: Gabbiadini , manolo gabbiadini , napolio gabbiadini , resurrezione gabbiadini , squalifica Gabbiadini lunedì 17 ottobre 2016 Napoli in crisi? Ecco i colpevoli! Calcio Napoli News Due sconfitte consecutive, molto diverse fra di loro, ma figlie delle stesse difficoltà che il Napoli sta incontrando quest'anno. Le due sconfitte La prima, quella con l'Atalanta è stata molto simile ad alcune battute d'arresto subite anche lo scorso campionato. Le cause ben visibili: approccio molle, avversario in forma o motivato, buona strategia tattica dell'allenatore avversario, incapacità di Sarri a cambiare in corso d'opera l'assetto del Napoli . La sconfitta con la Roma , invece è una novità assoluta. Gli Azzurri infatti in casa non avevano subito battute d'arresto nell'era Sarri , ad eccezione dell'incontro di Coppa Italia disputato contro l'Inter (la partita del finocchio tanto per spolverare la memoria). Cosa ha determinato la sconfitta di sabato? Mi spiace  doverlo ammettere, ma la causa prima è la mancanza di un attaccante di classe. L'anno scorso il Pipita la metteva dentro con una regolarità impressionante e se molti gol erano frutto di schemi, altri erano merito della sua abilità calcistica. Il Napoli e tutti noi sapevamo che non si poteva sostituire facilmente una punta che è tra le prime tre del mondo, ma l'accoppiata Milik , Gabbiadini poteva almeno tentare di avvicinarsi alle prestazioni dell'Argentino. La mala sorte  La sorte, la mala sorte ha deciso altrimenti e il Polacco è incappato nel più terribile infortunio per un calciatore: la rottura del legamento crociato del ginocchio. Senza Milik e col solo Gabbiadini triste e immusonito, il Napoli ha perso di fatto tutto il suo potenziale offensivo. In più  a questa situazione difficile si è aggiunta la scarsa vena realizzativa di Insigne che da sei mesi non fa un gol. Con la Roma è accaduto proprio questo. Agli sbagli difensivi che hanno regalato i gol ai Giallorossi non si è potuto rimediare perchè nessuno in avanti era in grado di far male ai romanisti. Purtroppo alternative non ve ne sono. I centrocampisti azzurri, tranne Hamsik non hanno tiro da fuori e nemmeno sono bravi di testa, lo stesso Callejon non ha una media realizzativa esaltante. L'analisi è presto fatta: senza attacco il Napoli non morde e spesso avrà difficoltà a segnare. Come rimediare? L'unica soluzione possibile è quella di ribaltare il concetto con cui gioca Sarri. L'attenzione deve essere spostata sulla difesa. Primo non prenderle. La partita con la Roma poteva essere gestita proprio in questa maniera. Squadra corta, ma più indietro, raccolta nella metà campo del Napoli. Meno pressing sui difensori avversari e ripartenze efficaci. Il calcio spettacolo va bene, ma se ti fa vincere. Se non sei in grado di segnare, al primo contropiede prendi gol. Le altre cause: il centrocampo e la difesa Non solo l'attacco, però non ha funzionato a dovere, anche il centrocampo ha accusato più di una battuta a vuoto. L'accusato numero uno è Jorginho . Le contromosse degli avversari L'Italo Brasiliano vero protagonista della scorsa stagione è fuori forma, ma soprattutto è ormai scoperto il gioco del Napoli che lo vede impiegato come un play del basket. Le squadre avversarie lo marcano a uomo o meglio si interpongono tra le linee di passaggio, per cui l'azione viene iniziata dai difensori centrali che di certo non hanno un piede educato. A Jorginho manca la visione di gioco ad ampio raggio e il lancio in profondità, per cui in queste condizioni è praticamente inutile. A questo punto meglio provare un Diawara , meno tecnico ma più incontrista che metterebbe muscoli e peso a disposizione del centrocampo azzurro. La difesa e la mancanza di Albiol Un ultimo aspetto riguarda la difesa. La mancanza di Albiol si è fatta sentire. Lo spagnolo è colui che detta la linea. In altre parole gli altri componenti della difesa non devono fare sforzi per vedere come posizionarsi, a loro basta vedere cosa fa Albiol e seguirlo. Maksimovic , come ben ha rilevato Sarri , non è ancora bravo a dettare l'allineamento e infatti gli attaccanti giallorossi, seppur al limite hanno potuto saltare il fuorigioco e presentarsi più volte davanti a Reina. Non facciamo i vittimisti, ma... Senza buttarla in vittimismo c'è da dire che anche sabato, Orsato non è stato impeccabile. La punizione da cui è scaturito il gol è apparsa inesistente e Juan Jesus doveva subire il secondo giallo che lo avrebbe portato all'espulsione. Piccolezze, ma nell'economia di una partita importante ed equilibrata, elementi che hanno un peso. Per concludere Il Napoli quest'anno vivrà una stagione di assestamento in cui dovrà far sbocciare i giovani neo acquisti e consolidare l'attacco. Il prossimo step sarà l'acquisto di una prima punta di valore assoluto che potrà subentrare a Milik o proporre uno schema a due punte come accade nella Polonia con Lewandosky al fianco di Milik . Da verificare anche la possibilità di un nuovo assetto tattico un 4 4 2 o un 4 2 3 1 di Benitezziana memoria. C'è tanto lavoro per Sarri! E voi che ne pensate? Pubblicato da Antonio Grillo a 07:06 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: calcio napoli store , napoli calcio , Napoli calcio news , siti calcio napoli lunedì 10 ottobre 2016 Milik, il Karma e la maledizione di Higuain Milik si infortuna gravemente durante Polonia Danimarca. Arek Milik , che in questo momento è in sala operatoria (auguri di cuore), si rompe il crociato anteriore durante una partita con la sua Nazionale. Una disdetta, un danno che avrà ripercussione sulla sua carriera,ma soprattutto un dispiacere, vista anche la giovane età del Polacco. Questo tipo di infortuni sono frequenti nel calcio, tanto che nell'ultimo week end oltre a Milik , anche Montolivo ha subito la stessa sorte e forse anche Sergio Ramos (qui si è ancora in attesa degli accertamenti medico diagnostici), ma quello di Milik ha suscitato un interesse particolare. Milik e la sfiga di ritorno Come ben sanno coloro che si interessano di calcio, il Polacco Arek Milik è giunto a Napoli per sostituire Gonzalo Higuain che in maniera poco elegante ha preferito indossare i colori, non colori della Juventus. Related : Higuain fra i traditori della storia L'amarezza e la delusione hanno portato a una serie di manifestazioni anti Pipita amplificate dai Social Media. Abbiamo visto magliette bruciate, disegni e disegnini osceni e non, e a questo si sono aggiunti degli auguri non troppo piacevoli per l'Argentino . Tutta una serie di disgrazie sono state augurate al Pipita da quelle più innocenti, come una diarrea cronica o la perdita dei pochi capelli che gli sono rimasti altre più cattive che comprendevano anche la possibilità di un grave infortunio. Il destino o il caso, ha voluto che gli strali dei Napoletani (alcuni, meglio sottolinearlo) non solo non abbiano raggiunto (per fortuna) Higuain, ma ad infortunarsi sia stato Milik . Qualcuno ha voluto vedere in questa circostanza una sorte di nemesi, un meccanismo che ha rispedito al mittente i cattivi auguri. Effetto boomerang , malocchio di ritorno fatto sta che i più superstiziosi hanno maledetto il giorno in cui si sono lasciati andare a qualche brutto pensiero sul Pipita. Superstizione? Ma no! E' chiaro che una persona che abbia un minimo di intelletto non può pensare all'esistenza di tale perverso meccanismo di sfiga di ritorno. Anche perché un po' tutti lo avremmo sperimentato nella nostra vita di tutti i giorni.  Mi basta pensare a quando siamo alla guida e auguriamo le peggiori sciagure a chi ci taglia la strada o a chi va cammina sulla terza corsia in autostrada a 50 all'ora; se tutti i nostri  nefasti auguri avessero il potere di rimbalzare ben pochi di noi potrebbero raccontarlo. Related : ecco come la Treccani definisce la superstizione Il ruolo dei social, i webeti e gli imbecilli di Eco Il mondo del web e dei social in particolare ha, però una sua dinamica , per cui un concetto oltre ad acquistare viralità acquisisce con le condivisioni anche maggiore veridicità. Per tutti o quasi l'infortunio di Milik è diretta conseguenza del malanimo nei confronti di Higuain. Aggiungiamoci quelli che Mentana ha chiamato webeti e gli imbeicilli evocati da Umberto Eco ed ecco che il quadro diventa completo. Mentre i webeti hanno tirato fuori sfottò fuori luogo, i più raffinati hanno invocato il Karma, altri invece si sono limitati a rispolverare proverbi e detti popolari. Conclusione La conclusione è che Milik si è fatto male seriamente ( a proposito l'intervento è finito e sembra che tutto sia andato per il meglio) e che il Napoli si ritrova senza centravanti per un bel pezzo di stagione proprio nell'anno in cui ha perso il suo migliore attaccante.  Karma o non Karma si tratta di aver avuto una bella sfiga. E allora un pensiero mi spunta nella mente: non è che più di sfiga di ritorno si è trattato dell'effetto negativo dei tifosi bianconeri. I conti potrebbero tornare, i tifosi della Juve dono di gran lunga più numerosi per cui l'effetto sfiga sarebbe più forte di quello dei Napoletani. No, non ci sto, mi sto facendo prendere anch'io da strani pensieri. La superstizione e il malocchio non esistono ...o quasi, diciamo che non è vero, ma ci credo! Pubblicato da Antonio Grillo a 07:00 Reazioni:   Link a questo post Invia tramite email Postalo sul blog Condividi su Twitter Condividi su Facebook Condividi su Pinterest Etichette: crociato , Higuain , infortunio , Milik , sfiga Post più vecchi Home page Iscriviti a: Post (Atom) Post in evidenza Tempo di calciomercato. Rinforzi in arrivo? Tra pochi giorni comincia il calciomercato di gennaio, quello che una volta si chiamava di " riparazione ".  A gennaio, nel passat... Seguimi su Facebook Facebook Badge START Napoli, l'Azzurro d'amare Promuovi anche tu la tua Pagina Facebook Badge END Popular Posts Sapete qual è stata la partita con più spettatori in Italia? Penserete che il maggior numero di spettatori per una partita di calcio, si sia avuto in un big match tra le grandi, oppure in una partita d... Iperboli calcistiche: il Napoli vincerà la Champions! Iperboli calcistiche: ma il Napoli può vincere la Champions? Il parere degli esperti  Gli esperti, i guru, insomma quelli che di c... Bologna Napoli e i fantasmi di Insigne Domenica sera a Bologna la terza partita di serie A. Finalmente è passata la pausa del campionato per le partite delle Nazionali. Ritor... Come è difficile comprare un attaccante Questa è l'esclamazione che si è lasciato sfuggire Aurelio De Laurentis! Difficile anche perché il buon ADL non era abituato a s... Totti un campione che ti cambia la squadra La storia delle grandi squadre di calcio sono sempre legate al nome dei campioni che vi hanno giocato. D'altra parte il Napoli ha vinto... Come far risorgere Gabbiadini L'uomo del giorno è sempre lui: Manolo Gabbiadini. La partita con la Roma sembrava aver segnato il punto più basso della parabola... I difetti del 3 5 2 di Reja Dopo diversi tentativi, Reja fa giocare il Napoli con il 3 5 2, modulo di gioco con il quale si sono raggiunti ottimi risultati. Ma giocare ... Traditori Saperete cosa significa la parola traditore? Traditore è colui che consegna, colui che  da' Traditore è colui che consegna la pro... Milik, il Karma e la maledizione di Higuain Milik si infortuna gravemente durante Polonia Danimarca. Arek Milik , che in questo momento è in sala operatoria (auguri di cuore), s... Tempo di calciomercato. Rinforzi in arrivo? Tra pochi giorni comincia il calciomercato di gennaio, quello che una volta si chiamava di " riparazione ".  A gennaio, nel passat... Blogger news Facebook Badge START Solo Sport Promuovi anche tu la tua Pagina Facebook Badge END About Histats.com START Histats.com END Pages - Menu Home page Ricerca Ricerca personalizzata columns main outside of the include in order to lock Attribution widget Tema Finestra immagine. Powered by Blogger . content 