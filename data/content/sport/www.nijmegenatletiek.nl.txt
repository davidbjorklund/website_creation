Home · Nijmegen Atletiek E-mail / Gebruiker Wachtwoord opvragen? Verstuur nieuw wachtwoord Ingelogd blijven Sluit Inloggen Menu Baanatletiek Pupillen 6-11 jaar Junioren 12-19 jaar Senioren/Masters Wedstrijden Jeugdcrosscompetitie Uitslagen Clubrecords Trainingstijden Baanreglement Loopgroepen Loopgroepen Trainingstijden Training op locatie Start to Run Road2Rotterdam Hardloopkalender Moment van hoop Wandelen Nordic Walking Sportief Wandelen Agenda Trainingstijden Cursus Nordic Walking Aangepast sporten VB Atletiek Autisme+ Hand Biken Hardlopen Wandelen Trainingstijden Overige informatie ONK Para Atletiek Vereniging Over Ons Geschiedenis Lid worden Contributie Bestuur & commissies Facilitair ABC Documenten Privacy verklaring Zonnedak bij Nijmegen Atletiek is in productie 15 jul Mede namens de andere leden van de coöperatie Noviostroom kunnen we melden dat het eerste Zonnedak van Noviostroom in productie is. Vanaf 11 juni 2019 produceert het zonnedak stroom. Lees meer Welkom op huldiging van de masters! 12 jul Trees, Anja, Jasper en Harrie hebben mooie prestaties geleverd op Nationale Kampioenschappen. We gaan ze in het zonnetje zetten met een actief programma op zondag 8 september om 10 uur. Nadere informatie komt nog. Lees meer TRAINERS gezocht voor aangepaste atletiek 3 jul Zowel bij de autisme+ groep als bij de atletiekgroep verstandelijk beperkten zijn we, voor de start van het nieuwe seizoen, op zoek naar nieuwe trainers.  Voor de autisme + groep zijn we daarnaast op zoek naar een hoofdtrainer Lees meer Hans Peters 75 jaar! 3 jul En dat vieren we   ! Lees meer NK Junioren 2019 1 jul Afgelopen weekend 28 t/m 30 juni waren de Nederlandse Kampioenschappen Junioren AB bij organiserend vereniging AAV'36 in Alphen aan den Rijn. Een handvol Nijmeegse junioren trok ten strijde. Lees meer Nieuws Zonnedak bij Nijmegen Atletiek is in productie Welkom op huldiging van de masters! TRAINERS gezocht voor aangepaste atletiek Hans Peters 75 jaar! NK Junioren 2019 Lees meer Jeugdcrosscompetitie Meld je aan en loop mee! Wil je lid worden? Meld je nu aan voor een proeftraining! Privacy verklaring Hier vind je meer informatie Agenda 06 sep 3e Sprongwedstrijd Pupillen 06 okt Clubkampioenschappen 20 okt Molenhoeks Makkie 03 nov Bosloop Malden 17 nov Zevenheuvelenloop Toon volledige agenda Foto's Alle foto's Facebook Nijmegen Atletiek Twitter Tweets by Nijmegenatletie Atletiek.nl EK u20 - Dag 4: wederom vier medailles voor Nederland! De allerlaatste dag van het Europees Kampioenschap voor atleten onder de 20 jaar in het Zweedse Boras zit er alweer op. Het werd wederom een zeer succesvolle dag voor Nederland met maarliefst 4 medailles. Aan de hand van 7 cijfers blikken we terug op de prestaties van de Nederlandse atleten. 1 De eerste gouden medaille van de dag was van Jorinde van Klinken. Na de grote teleurstelling bij het discuswerpen herpakte van Klinken zich fantastisch. Bij het kogelstoten nam ze revanche en stootte in de eerste poging de kogel al naar 17.39 meter. Ook Femke Bol wist een fantastische gouden medaille te veroveren. Zij won haar finale overtuigend in een tijd van 56.25 sec en pakte daarmee het tweede goud van de dag. 4x100 Zowel het Nederlandse team bij de meiden als bij de jongens wisten zich eenvoudig te plaatsen voor de finale. De meiden wonnen hun serie in 44.16 sec. en plaatsten zich daarmee als tweede tijd voor de finale. Ook de jongens wisten hun serie te winnen in een tijd van 40.41 sec. en plaatsten zich daarmee als vierde tijd voor de finale. In de finale mochten de meiden het spits afbijten. Met dezelfde opstelling in de series gingen zij van start, namelijk Minke Bisschops, Zoë Sedney, Demi van den Wildenberg en als laatste loopster N'ketia Seedo. Vlak achter de Britten kwam Seedo over de finish in een tijd van 44.21 sec. De jongens maakten het helemaal spannend in de finale. Met hetzelfde team als in de series, Keitharo Oosterwolde, Mark Heiden, Gino van Wijk en Brett Duff, finishten ze als vierde in een tijd van 40.28 sec. Door de disqualificatie van team Great Britain leverde dit ze uiteindelijk de bronzen medaille op. 2 Twee Nederlandse atletes kwalficeerden zich voor de finale op de 3000 meter. Die finale werd een erg rommelige race met een grote valpartij waar zowel Manjorie Janssen als Anna Hightower bij betrokken waren. Janssen werd in de finale 15e met een tijd van 10.04.14 min, Hightower werd 13e in 10.00.60 min. Ook in de finale 800 meter stonden twee Nederlandse atleten aan de start. Nadat Ludo van Nieuwenhuizen en Djoao Lobles zich al knap wisten te plaatsen voor de finale, was Groot-Brittannië oppermachtig in de finale over 800 meter. De finale werd gedomineerd door de drie atleten die er met de medailles vandoor gingen. Van Nieuwenhuizen wist tot het einde mee te strijden wat hem een zesde plek opleverde in een tijd van 1.52.76 sec. “Ik ben heel tevreden, aangezien ik al ongelooflijk blij was met mijn finaleplaats. Ik vond het jammer dat er een gaatje ontstond met nog 300m te gaan, aangezien ik me nog sterk voelde. Het is erg mooi om zesde te worden, al was misschien een vijfde plaats mogelijk geweest. Dit smaakt naar meer, ik ben nog erg jong,” aldus van Nieuwenhuizen. Lobles finsihte als achtste. Lobles: “Ik kwam naar Zweden voor meer en ben dus niet tevreden. Halverwege voelde ik me nog goed, maar toen de Britten versnelden, liepen mijn benen vol. Zonde, aangezien ik meer wilde laten zien in de finale.” 6 Een 6e plaats was er voor Shaquillle Emanuelson in de finale bij het discuswerpen. Emanuelson kwam in zijn derde poging tot 57.70 meter. "Ik ben zeker tevreden met mijn 6e plek, aangezien ik als 10e geplaatst stond. Het team doet het echt fantastisch hier, ik ben blij dat ik daar ook een mooie prestatie aan heb kunnen toegevoegen,'' aldus Emanuelson. 5000 Max Polak moest tot de laatste dag wachten voordat hij in oranje in actie mocht komen in Zweden. Op de 5000 meter werd het verschil snel gemaakt en moest Polak zijn eigen tempo zoeken. Hij eindigde op de zeventiende plek in een tijd van 14:56.81 minuten. 2.00 Stan Nijhuis wist zich vrijdag tijdens de kwalificaties hoogspringen eenvoudig te plaatsen voor de finale van vandaag, met een sprong over de 2.09 meter. In de finale liep het wat anders voor Nijhuis. Na een sprong over de 2.00 meter sloeg Nijhuis de 2.05 meter over. Vandaag wist hij de 2.09 meter helaas niet te overbruggen, waardoor Nijhuis genoegen moest nemen met een tiende plek in de finale hoogspringen. “Ik had last van mijn voet en kon daardoor niet volledig focussen op wat ik moest doen: ontspannen springen. Het is jammer, maar een mooie ereplaats of een medaille was heel moeilijk geweest,” aldus Nijhuis. 9 Een negende plek voor Yasmine Abbes in de finale 1500 meter in een tijd van 4:30,61. “Met een negende plaats in dit veld kan ik zeker leven. Het was al mooi om in de finale te staan en tegen die grote namen te racen. Ik was de jongste van alle finalistes en heb enorm genoten van mijn tijd hier in Zweden. Het Nederlandse team is fantastisch,” aldus Abbes. Volg de EK u20 live via onze social media kanalen. Kijk voor alle foto’s van dag 4 EK U20 - dag 3: vier medailles voor Nederland! Dag drie van het Europees Kampioenschap voor atleten onder de 20 jaar in het Zweedse Boras zit er alweer op. En wat voor één! In minder dan twee uur tijd waren er vier vier finales met vier Nederlandse medailles: 1 gouden en 3 zilveren! Aan de hand van 6 cijfers blikken we terug op de prestaties van de Nederlandse atleten. 1 GOUD was er voor Onyema Adigida op de 200 meter. In een knappe tijd van 21.08 pakt hij de gouden plak. Adigida won 's ochtends zijn halve finale met een tijd van 21.17 sec, daarmee kwalificeerde Adigida zich direct voor de finale. An upset in the men's 200m in Definitieve tijdschema ASICS NK Atletiek vastgesteld Het definitieve tijdschema van de ASICS NK Atletiek is bekend. Alle details zijn EK u20 - Dag 2: van Daalen en Seedo winnen goud en zilver Vrijdag 19 juli: de tweede dag van de Europese Kampioenschappen voor atleten onder de 20 jaar in het Zweedse Borås. Van 18 tot en met 21 juli doen 36 Nederlandse atleten mee aan het toernooi in Zweden. Aan de hand van 11 cijfers blikken we terug op de prestaties van de Nederlandse atleten. 1 De eerste medaille is binnen! Goud voor Alida van Daalen met discuswerpen. In de vijfde worp wist van Daalen de discus te laten vliegen naar 55,92 meter. Naast dat dit een tweede Nederlandse onder 18 prestatie allertijden is, veroverde van Daalen met deze worp het goud. Ook Janneke Pluimes zette een goede prestatie neer in de finale discuswerpen! Met een worp van 52.38 meter eindigde Pluimes op de vijfde plek met een persoonlijk record. “Ik ben heel blij voor Alida, maar ik had zelf op meer gehoopt. Ik voelde dat er 54 of 55 meter mogelijk was, dus dit vind ik toch wel zonde,'' aldus Pluimes. 11.40 In een hele spannende finale finishte N'ketia Seedo als tweede op de 100 meter. Met slechts 0.006 sec. achter de winnares, kan Seedo trots zijn op deze zilveren medaille. Zondag komt Seedo opnieuw in actie in Zweden, namelijk met de estafetteploeg. 12 Shaquille Emanuelson maakte het spannend vandaag tijdens de kwalificatie discuswerpen. Na drie worpen stond hij op plek 7 in groep A, met 55,25 meter als beste afstand: zou dat genoeg zijn voor de finale? Hij vreest zelf het ergste: “Het wordt afwachten, maar ik vrees dat ik hiermee niet de finale haal. Mijn eerste twee worpen waren niet ontspannen. Ik voelde de ontspanning wel in mijn derde worp, maar dat was in feite te laat. Ik had liever gehad dat het beter zou gaan, maar dit is niet het einde van mijn carrière.” Wat een ontlading als na de tweede kwalificatie groep blijkt dat hij als 12e wordt toegevoegd aan de lijst finalisten. We zien hem zondagochtend terug in de finale. 3 De drie Nederlandse meerkampers begonnen goed aan hun eerste dag met twee PB’s op de 100 meter. Léon Mak mocht als eerste aan de bak en liep met 11.15 een PB. In serie drie zagen we beide Svens terug; Jansons won deze serie knap in eveneens een PB van 10.96, Roosen werd tweede in een tijd van 11.18. Sven Jansons gets his decathlon underway with a 10.97 PB in the 100m despite running into a 1.5 m/s headwind. EK u20 - Dag 1: Seedo snelste (NL u18) ooit op de 100 meter! De Europese Kampioenschappen voor atleten onder de 20 jaar in het Zweedse Borås zijn vandaag begonnen. Van 18 tot en met 21 juli doen 36 Nederlandse atleten mee aan het toernooi in Zweden. Aan de hand van vijf cijfers blikken we terug op de prestaties van de Nederlandse atleten. 2 Twee van de drie Nederlandse discuswerpsters wisten zich te kwalificeren voor de finale van morgen (17:50 uur). Alida van Daalen wierp met 51.29 meter ruim over de kwalificatienorm. Daarnaast kwam Janneke Pluimes met 52.28 meter zelfs tot een nieuw persoonlijk record. "Ik hoop morgen nog verder te werpen, ik hoop richting de 54 of 55 meter te gaan!,'' aldus Pluimes. Een grote tegenvaller bij het discuswerpen was dat Jorinde van Klinken, de topfavoriet voor de titel, zich niet wist te plaatsen voor de finale. Haar worp van 47.67 meter was niet genoeg voor een plek bij de beste 12. "Tijdens de warming-up gooide ik voorbij de 60 meter dus het ligt zeker niet aan mijn vorm. Ik heb er geen verklaring voor. Ik ga nu vol voor goud bij het kogelstoten," aldus van Klinken. Ook op de 1500 meter wisten twee Nederlanders zich te plaatsen voor de finale. De broers Robin (3.49.39 min) en Rick van Riel (3.50.30 min) plaatsten zich eenvoudig. Robin: "Het plannetje om met z'n tweeen in de finale te staan is gelukt. De rest is bonus nu." Beide atleten lopen de finale op zaterdag om 18:15 uur. Noah Baltus, de derde Nederlander op de 1500 meter, wist zich met 3.51.32 minuten net niet te plaatsen voor de finale. Baltus eindigde op een 13e plaats. The Dutch equivalent of the Ingebrigtsens? Robin and Rick Van Riel both qualified automatically for the 1500m final in Nederlandse atletiektop naar Den Haag Eind volgende week barst het atletiekspektakel los in Den Haag. De ASICS NK Atletiek staan voor de deur en de Nederlandse topatleten maken hun opwachting. Te beginnen met een uniek city event op donderdag 25 juli: verspringen middenin het stadscentrum van Den Haag. Van vrijdag 26 tot en met zondag 28 juli wordt gestreden op de andere disciplines bij Haag Atletiek. Verspringen Plein De afgelopen twee jaar heeft de organisatie atletiek letterlijk dichtbij gebracht door de meest in het oog springende disciplines naar stadscentra te halen. Na polsstokhoogspringen op Vredenburg en vorig jaar onder de Utrechtse Dom staat in deze editie verspringen op Plein in Den Haag op het programma. Boegbeeld én topatleet Fabian Florant is weliswaar gespecialiseerd in het hink-stap-springen, dat zondag plaatsvindt bij Haag Atletiek; donderdag 25 juli is hij in al in actie te zien tijdens het verspringen in het centrum. Ook meerkampsters Anouk Vetter, Nadine Broersen en Emma Oosterwegel strijden mee in dit unieke event op Plein Den Haag. Haag Atletiek opent haar deuren voor topatleten Vrijdag, zaterdag en zondag komt de Nederlandse atletiektop naar Haag Atletiek aan de Laan van Poot. Tickets voor de Wereldkampioenschappen Atletiek in Doha, die eind september plaatsvinden, zijn voor de meeste deelnemende topatleten het hoge doel. De volledige sprinttop is op vrijdag 26 juli aanwezig: Dafne Schippers, Jamile Samuel en onder andere Marije van Hunenstijn strijden op de 100 meter en bij de mannen wordt het een duel tussen Churandy Martina, Joris van Gool, Taymir Burnet en Christopher Garia. Op de vrijdagavond is ook een spannende finale bij het polsstokhoogspringen te verwachten met Menno Vloon en Rutger Koppelaar. Op de zaterdag staan de technische finales centraal: Kersverse CTS GROUP Talententeamleden Alida van Daalen en Jorinde van Klinken strijden dan mee in de finale discuswerpen. Denzel Comenentia, Nederlands recordhouder kogelslingeren, komt tijdelijk terug uit Amerika voor dit NK en kiest hier voor zijn favoriete onderdeel kogelstoten. Deze middag staat ook de finale 400m horden met zilveren medaillist van het EK U23 Nick Smidt en meerkamper Pieter Braun op het programma. Nederlands Kampioene Melissa Boekelman is hersteld van een blessure; samen met Jorinde van Klinken en Jessica Schilder strijdt ze mee om het eremetaal met kogelstoten. De zaterdagavond wordt afgesloten met de 5000 meter finales met bij de mannen Michel Butter en bij de vrouwen de inmiddels in Engeland trainende Maureen Koster. Zondag staat eveneens garant voor mooie finales bij Haag Atletiek. De broertjes van Riel, beiden net terug van het EK U20 in Zweden, staan aan de start van de 1500 meter; gevolgd door Jip Vastenburg en Maureen Koster in de vrouwenfinale. De altijd spectaculaire 400 meter finales kennen een topdeelnemersveld met Liemarvin Bonevacia, Terrence Agard en Tony van Diepen. Bij de vrouwen zijn het de zusjes de Witte, Eva Hovenkamp en Lieke Klaver die aan elkaar gewaagd zijn. Ook de hordenfinales beloven spektakel met Nadine Visser, Eefje Boons en Anouk Vetter. De zondagmiddag wordt in stijl afgesloten met de laatste 5 onderdelen van de meerkamp waar Eelco Sintnicolaas één van de deelnemers is. De altijd spectaculaire 200 meter finales zijn het slotonderdeel van deze laatste NK dag. Churandy Martina, Taymir Burnet en onder andere Onyema Adigida nemen het tegen elkaar op. Femke Bol, die knap de WK limiet voor de 400m horden wist te slechten, is in Den Haag op de 200 meter te zien evenals Nargélis Statia en Marije van Hunenstijn. De ASICS NK Atletiek worden donderdag 25 juli om 16:30 uur officieel geopend met het city event op Plein Den Haag. Vrijdag 26 juli tot en met zondag 28 juli worden de andere onderdelen afgewerkt bij Haag Atletiek aan de Laan van Poot. Kijk op Sven Ootjers: Ze moeten vooral genieten Met 36 atleten is het Nederlandse Team naar de Europese Kampioenschappen onder de 20 jaar in Borås vertrokken. Van donderdag 18 juli tot en met zondag 21 juli gaan de jonge sporters de strijd aan in Zweden. We spraken Sven Ootjers, de teammanager van het toernooi, kort voor vertrek. ‘Sommige nog zo bleu, andere al geplaatst voor het WK’ ‘Ik hoop dat ze er vooral van genieten. Dat ze het toernooi omarmen en terugkijken op een mooie ervaring. Ook als de prestatie tegenvalt. Ik probeer ze daarbij te helpen.’ Net zoals tijdens het EKU23, is Rogier Ummels de hoofdcoach. Sven heeft dezelfde taakverdeling met hem gemaakt als zijn collega teammanager Marjan Olyslager. Rogier focust zich op de sporttechnische aspecten en Sven op de organisatorische zaken eromheen én hoe het team functioneert. Sven: ‘Het is een grote groep atleten. Ondanks het feit dat er veel persoonlijke coaches van atleten meegaan, zullen we het druk krijgen.’ Positief leerproces ‘Het is een heel divers team, er zitten hele jonge atleten bij, b-junioren nog. Voor ongeveer de helft van de atleten is het de eerste keer dat ze aan zo’n groot internationaal toernooi meedoen. Maar in dezelfde groep zitten ook twee atleten die zich al geplaatst hebben voor het WK in Doha (Femke Bol en Jorinde van Klinken, red.). Iedereen heeft in Zweden z’n eigen doelstelling. Natuurlijk willen ze allemaal zo goed mogelijk presteren maar ik vind het veel belangrijker dat het een positief leerproces is. Bij sommigen zal het goed gaan, bij sommigen minder en voor anderen zal de sportprestatie een teleurstelling zijn. Maar ik wil dat ze hoe dan ook het toernooi omarmen en een heel mooie ervaring opdoen. Ik wil voorkomen dat wanneer het minder gaat, ze terugkijken en denken: wat was dat vreselijk! Ze hebben nog zo’n lange weg te gaan. Een aantal uit het team zal misschien pas over twaalf jaar op een WK acteren, of helemaal nooit. Er zijn sporters in het team die nog zo bleu zijn, die ruiken net aan de topsport. Terwijl anderen al zo professioneel bezig zijn. En die verschillen moeten wij managen. We moeten zorgen dat iedereen een goed gevoel heeft en met het juiste gevoel naar huis gaat.’ De verwachtingen van Sven ‘Ik maak duidelijke afspraken met de groep en verwacht dat ze zich daar aan houden. Dat deed ik vorig jaar ook (tijdens EK U18, red.) en dat ging prima. De sfeer was toen heel positief. Ik verwacht dat het nu weer zal lukken. Een voorbeeld van mijn verwachtingen: een heel grote groep atleten is op de laatste dag actief. Ik wil dat iedereen de ruimte krijgt zich goed voor te bereiden. Dat betekent dat ploeggenoten die al klaar zijn, zich rustig moeten houden. Ik verwacht ook dat ze naar de wedstrijden van elkaar kijken. Vooraf geef ik iedereen zoveel mogelijk duidelijkheid: hoe laat moet je de bus nemen, je accreditatie moet altijd mee en meer van dat soort praktische zaken. Verder reist er altijd iemand met de atleet mee hoor, hij of zij wordt afgezet bij call room. We begeleiden ze van het begin tot en met het einde. Bijna alle persoonlijke trainers gaan mee, maar voor een aantal is het ook een eerste grote toernooi. Ook deze coaches ondersteunen we waar nodig.’ Team EK U20 Borås 2019 (fotografie Tim Buitenhuis) Veel verrassingen ‘De afgelopen tijd heb ik alle persoonlijke coaches gebeld. De meeste atleten bereiden zich ergens in het land voor met hun eigen coach en trainen niet op Papendal. Ik vind het belangrijk dat ik de bijzonderheden van alle atleten ken en dat de coaches zich betrokken voelen bij het team. Het gaat tijdens die gesprekken trouwens lang niet altijd over prestaties. Soms wel hoor, dan spreekt een coach duidelijk uit dat ze voor een medaille of bepaalde positie gaan. Ik denk dat het voor de meeste jonge atleten goed is de verwachtingen niet te hoog te stellen. In deze leeftijdscategorie komen er veel verrassingen voor: ze kunnen zichzelf opeens enorm verbeteren of juist helemaal ondersneeuwen.’ Wat neemt Sven mee Voorbereiden doe ik nu, hier in Nederland. Straks in Zweden wil ik alles overzien, benaderbaar zijn. Ik weet van vorig jaar; het wordt een hele intensieve week. En ik wil dat iedereen een fantastische week gaat beleven. De prestaties mogen niet lijden onder randzaken. Zelf heb ik al zo’n zes jaar ervaring als coach bij senioren toernooien. Ik probeer de coaches nu zo te begeleiden zoals ik ook als coach begeleid wil worden. Een ander voordeel is dat ik door deze ervaring ook veel gezichten ken en wel een beetje weet hoe het gaat, zo’n toernooi. Tot slot ben ik zo positief mogelijk en vind ik naast de praktische zaken de menselijke kant heel belangrijk. Ik wil mensen aan elkaar verbinden.’ ‘Overwinnen en verliezen doen we samen’ Groepsgevoel ‘Van de ploeg atleten ken ik ongeveer de helft van vorig jaar. Natuurlijk zie en spreek ik iedereen op Schiphol. Alle 36 atleten goed leren kennen in korte tijd lukt niet, maar ik hou wel de overview en let er op dat iedereen zich fijn voelt in het team. De groep moet nog een beetje naar elkaar toe groeien. Maar ook dat komt wel op Schiphol en tijdens de teambijeenkomsten in Zweden. Mijn ervaring is dat ze op deze leeftijd sowieso nog erg met elkaar bezig zijn. Senioren zijn veel meer op zichzelf gericht tijdens een toernooi. Atletiek is een individuele sport, maar we willen er wel als team staan. Succes vieren we samen, verdriet delen we met elkaar.’ Genieten! Tot slot benadrukt Sven nogmaals het belang van genieten: ‘Ik hoop dat ze elke situatie straks omarmen. Het is zo’n fantastische tijd, tijd om te shinen maar ook om te genieten. Kijk om je heen en geniet! Dat lijkt zo simpel, maar als je dan bij zo’n EK bent en iedereen om je heen is zo snel, en zo goed. Het mag geen blok aan hun been zijn, ze moeten niet denken: ik moet nu, nee ik mag nu.’ Tekst: Esther Vliege Foto header: Coen Schilderman (EK U18, Gyor 2018) Atletiekunie presenteert het CTS GROUP Talententeam 2019 De Atletiekunie presenteert de vier atleten die deel uit maken van het CTS GROUP Talententeam. Inderdaad: een nieuwe sponsor en daarmee een nieuwe naam aan het talententeam dat een lange historie kent. Dit alles gebeurde op het hoofdkantoor van CTS GROUP, dé betrouwbare partner voor Europese distributie en logistiek en sinds een jaar partner van de Atletiekunie. Het team van 2019 kent, behalve een nieuwe sponsor, drie nieuwe gezichten. Jorinde van Klinken kennen we nog vanuit het AA Drink Talententeam van vorig jaar, toegevoegd zijn drie jonge talenten met potentie voor de toekomst: Alida van Daalen (2002, PAC Rotterdam), kogelstoten &amp; discuswerpen Raphaël Bouju (2002, AV Feniks), sprint &amp; estafette Robin van Riel (2000, AV Attila), midden &amp; lange afstand Jorinde van Klinken (2000, Groningen Atletiek), kogelstoten &amp; discuswerpen Het CTS GROUP Talententeam 2019 van links naar rechts: Jorinde van klinken, Alida van Daalen, Raphaël Bouju en Robin van Riel. Een lerende omgeving voor jonge atleten De Atletiekunie kent een lange historie aan talententeams welke een belangrijke springplank vormen naar een loopbaan bij de senioren. De talenten presteren al op een hoog niveau, maar een topatleet zijn betekent veel meer dan alleen de prestatie. Het betekent ook omgaan met media, met tegenslagen, met blessures, met de verwachtingen van sponsoren, organisatoren, managers én van je omgeving. Met de samenstelling van talententeams creëren we een lerende omgeving voor jonge atleten waarin ze nieuwe ervaringen op kunnen doen en zich versneld kunnen ontwikkelen. Anders dan de samenstelling van de talententeams uit het verleden is de leeftijdsgrens van 20 jaar. Alleen atleten jonger dan 20 jaar kunnen geselecteerd worden; dát is namelijk de leeftijd waar het talententeam het verschil voor kan maken. Mooie lichting met veel talent Technisch directeur Ad Roskam: “Het is fantastisch dat CTS GROUP ons al geruime tijd ondersteunt bij transport en distributiezaken rond onze stages en toernooien, met alle uitdagingen die daarbij komen kijken. Dat zij zich nu ook op deze manier verbindt aan het talententeam is voor de atleten een enorme support en voor ons een prachtige kans om dit partnership tot een nog groter succes te maken. We kennen een mooie lichting met veel talent en hebben voor een jongere groep gekozen om de voorbereiding op de overgang naar de senioren nog beter te kunnen ondersteunen. Alle talenten zijn geplaatst voor het EK onder 20 dat deze week plaatsvindt en er zijn zeker ook medaillekansen” CTS GROUP Miriam de Groot, commercieel directeur CTS GROUP, is eveneens verheugd over dit moment. “Bij CTS GROUP staan we voor no limits in de Europese distributie en logistiek. Net als in topsport is het in de logistiek keihard werken en doen wij er alles aan topprestaties te leveren. Continue ontwikkeling van onze dienstverlening én van onze medewerkers is hierbij essentieel. Maar ook geven we via ons Talent Plan de nieuwe generatie een kans om hun carrière een kickstart te geven. De insteek van het talententeam sluit dan ook mooi aan op onze eigen filosofie. We zijn er trots op dat we op deze manier een bijdrage kunnen leveren aan de ontwikkeling van de atletiek in Nederland en van deze talenten in het bijzonder. We kijken uit naar het aankomende seizoen en hopen dat het talententeam een mooie toekomst tegemoet gaat onder de nieuwe naam.” Fotografie: Andy Astfalck https://www.atletiek.nl/sites/default/files/styles/nieuws_detail/public/userfiles/Nieuwsitems/Atletiekunie-nl/Talententeam_header.jpg?itok=YJb7w5ZG 16 juli 2019Afbeelding stand:&nbsp;Horizontaal Meer van Atletiek.nl Buienradar Contact informatie Over de club 024 - 356 22 41 024 - 356 22 41 info@nijmegenatletiek.nl Verenigingsnummer: V0018426 Bezoekadres: Heemraadstraat 3 6525 TG Nijmegen Postadres: Postbus 1303 6501 BH Nijmegen Wij willen graag onze sponsoren bedanken Word ook sponsor 2019 © Nijmegen Atletiek · Powered by AllUnited Terug naar boven 