Aarnoud de Groen - Organist sinds 1983 Aarnoud de Groen Organist, Den Haag, 1971 Facebook Youtube Last FM Menu Widgets Search Skip to content CV CD’s Bethlehemkerk Den Haag Foto’s Optredens MP3 Gastenboek Contact Nieuwsbrief   English   Nederlands Zoeken naar: #masthead CV .entry-header :nl Aarnoud de Groen (Den Haag, 1971) ontving op 9-jarige leeftijd zijn eerste orgellessen. Op 12-jarige leeftijd werd hij benoemd tot kerkorganist in Rijswijk (ZH). Zijn debuut als concertorganist in 1984 bestond uit een serie concerten op het orgel van de Dorpskerk te Pijnacker. In 1985 werd hij toegelaten tot de gecombineerde opleiding school en muziek aan het Koninklijk Conservatorium te Den Haag. Aan dit instituut heeft hij bij Rienk Jiskoot zijn beroepsopleiding gevolgd. Vervolgens was Ben van Oosten voor enige tijd zijn leermeester. In 1990 volgde zijn benoeming als organist van de Julianakerk te Den Haag. Hij volgde daar de organist Jan van Weelden op en kreeg de beschikking over het prachtige drieklaviers Vierdag-orgel. Zodoende kon hij zijn les- en concertpraktijk uitbreiden. Wegens sluiting van de Julianakerk in 1997, is hij – samen met zijn orgel – verhuisd naar de Bethlehemkerk te Den Haag, waar hij nog steeds als kerk- en concertorganist werkzaam is. Aarnoud de Groen betreedt met zijn concertprogrammering niet alleen de gebaande wegen. Naast werken uit o.m. de Duitse barok en Franse romantiek, zijn vaak ook minder en soms zelfs onbekende, maar dikwijls spectaculaire orgelwerken op zijn concerten te horen. Op www.youtube.com is hij veelvuldig in de publiciteit als Bach-vertolker op zijn Vierdag-orgel. Deze uitvoeringen zijn ook in het buitenland niet onopgemerkt gebleven. Zo was hij in 2010 te gast op een Fins orgelfestival om de Triosonates van J.S. Bach uit te voeren. Ook in de zomer van 2011 concerteerde hij weer in Scandinavië. Tevens is hij bij herhaling uitgenodigd om te concerteren in de Notre-Dame te Parijs en was hij o.a. in Duitsland, Ierland en Zwitserland te beluisteren. Sinds 1997 is hij als vaste begeleider verbonden aan het Christelijk Residentie Mannenkoor en sinds enkele jaren is hij ook de vaste begeleider van de Westlandse Koorvereniging Musica. : .entry-content #post-## #main #primary #content © Aarnoud de Groen 2014 - Grijspaardt web- en multimedia design .site-info #colophon #page 