R U M B A . C A T main | sidebar bagian header R U M B A . C A T AMICS DE LA RUMBA CATALANA DE L'ANOIA bagian menu INICI CITES RUMBERES COMENTARIS DE DISCS VÍDEOS CALAIX RUMBERO QUI SOM? bagian content bagian main Can't find substitution for tag [adStart] Terratombats, Dijous Paella i Ai, Ai, Ai a Vilafranca El proper dissabte 23 de gener, el grup de rumba de la comarca de l’Anoia Terratombats participarà un concert a Vilafranca del Penedès, en què compartira escenari amb dos dels millors grups de rumba catalana del moment; els Dijous Paella i els Ai, Ai, Ai. El concert serà en motiu de les festes de Sant Raimon, la Festa Major d’Hivern de Vilafranca del Penedès. El concert començarà a les 11 de la nit i el preu de l’entrada és de 6 euros. Des d’Igualada s’ha organitzat un autocar per tal d’assistir a l’esdeveniment. L’autocar sortirà a les 8 del vespre d’Igualada i tornarà un cop acabat el concert. Qui vulgui apuntar-s’hi, pot fer-ho al cafè-bar l’Envelat (c. Òdena 32, de 7 a 9 del vespre). El preu de l’autocar és de 8 euros. Després d’un any en què han realitzat una vintena de concerts, els Terratombats inicien un nou any amb noves perspectives. El grup, que a finals d’any va presentar el seu darrer videoclip, “la Ratafia “, va aparèixer recentment al programa de TV3 “Buscant la Trinca”. A Vilafranca els Terratombats acompanyaran a dos dels grans grups de rumba catalana del país. Dijous Paella és actualment una de les millors bandes de rumba catalana. Amb textos divertits i desenfadats (i fins i tot amb poesia musicada), són la clau per ficar-se el públic a la butxaca. El grup està de gira presentant el seu darrer disc “Volum 2”, que ha estat considerat darrerament el millor disc de rumba del 2009. Els Ai Ai Ai són un grup de rumba catalana que durant la dècada dels 90 va ser un referent pel que fa a la rumba catalana. Després d’una aturada, l’any 2007 van publicar un disc recopilatori de les seves millors cançons, i el 2009 varen presentar “Lo més gran del món”, un disc farcit de col•laboracions d’alt nivell     Sabor de Gràcia i Terratombats, protagonistes de la Festa Major de la Llacuna Sabor de Gràcia, un dels grups històrics de rumba catalana, visitarà aquest dissabte la vila de la Llacuna, per oferir un dels pocs concerts que celebrarà enguany. Aquest grup va néixer al barri barceloní de Gràcia l’any 1994 de la mà d’Antoni “Sicus” Carbonell. El seu primer disc fou “Tots els colors” (1997), incloïa un dibuix de Gato Pérez a la portada i una emotiva versió del “Me’n vaig a peu” de Serrat en clau rumbera. Des de llavors fins al dia d’avui s’han mantingut remant contra corrent i anant amunt i avall amb la seva música. El grup precisament està d’aniversari, ja que enguany commemoren els seus 15 anys. Fa poc van celebrar-ho a la Sala Apolo de Barcelona, amb un concert multitudinari on van comptar amb la col·laboració d’artistes com Moncho, Joan Reig (Els Pets), Joan Garriga (La Troba Kung-Fu), Gerard Quintana, Xavi Ciurans (Gertrudis), entre molts d’altres. El darrer disc de Sabor de Gràcia és “La cançó amb rumba” , un homenatge del món de la rumba a la nova cançó, amb versions de temes com “Què volen aquesta gent?” “L’estaca”, “Qualsevol nit pot sortir el sol”, entre molts d’altres. El grup està preparant la sortida del seu quart disc, titulat “Sabor pa’rato”. Precisament enguany Sabor de Gràcia seran els pregoners de les festes de Gràcia, a les quals el grup també ha dedicat una cançó. El grup ha actuat en anteriors ocasions a la comarca, com l’any 2006, en la gira de presentació de “La cançó amb rumba”, visitant Igualada en dues ocasions (en motiu de la revetlla de Sant Joan i a un concert de La Sala). El seu líder, Sicus Carbonell, també va visitar Igualada el mes de març d’enguany com a protagonista de la primera festa de la rumba catalana de l’Anoia. En el concert de la Llacuna (que començarà a la una de la nit a la plaça major de la Llacuna), actuaran junt al grup de rumba anoienc Terratombats, que aquest estiu està portant la seva rumba catalana en diferents indrets de la comarca i del país amb concerts realitzats a Guissona, Terrassa, Carme, les Corts,... i properament a les festes de Gràcia i d’Igualada. Aquest estiu han estat els guanyadors del concurs de música de l’Acampada Jove de Montblanc. El grup celebrarà a casa un concert molt especial i esperat, compartint escenari amb un dels “grans” de la rumba catalana com són Sabor de Gràcia.     Etiquetes de comentaris: Cites rumberes A l’Anoia, comença l’estiu més rumbero Aquest divendres 17 de juliol, a partir de les 23:00, es donarà lloc una de les primeres cites rumberes de la temporada a la comarca de l’Anoia: un concert de Dijous Paella. Aquesta banda catalana presentarà, a la plaça Pius XII d’Igualada en el marc del festival Anòlia, les cançons del seu segon treball “Volum II”. L’endemà dissabte, el grup anoienc de rumba catalana Terratombats actuarà a Carme, en el marc de la Festa Major, amb els grups The Kluba i Baratos. Però la cosa no acaba aquí: el “plat fort” de la temporada serà el proper 1 d’agost. A la Llacuna, es viurà un esdeveniment rumbero en tota regla: concert de Sabor de Gràcia i Terratombats. Els primers, presentaran les peces del seu disc “La cançó amb Rumba” i avançaran alguns dels temes del seu nou treball. Pels anoiencs serà una cita molt especial, ja que serà la primera vegada que compartiran escenari amb els mestres de Sabor de Gràcia i a més a casa. Durant l’estiu, hi haurà d’altres concerts rumberos a la comarca, dels quals us anirem informant puntualment.     Etiquetes de comentaris: Cites rumberes La Troba Kung-Fu – Rumbia at Ernesto’s A l’espera de la publicació d’un treball amb material nou, La Troba Kung-Fu ens deixa per aquest estiu amb “Rumba at Ernesto’s”, un directe enregistrat a Holanada, en una cantina mexicana. Es tracta d’un repàs a les cançons més emblemàtiques de “Clavell Morenet”, passades pel turmix del directe. Un disc que només es pot comprar als concerts de la Troba, i que reflecteix la força d’una banda que ha portat les seves rumbes per mig món. Ara que ve la caloreta, aquí teniu el nou vídeo del tema de la Troba “Calor, calor” per a refrescar-vos una miqueta:     Etiquetes de comentaris: discs , Vídeos Can't find substitution for tag [adEnd] Missatges més antics ;; Subscribe to: Missatges (Atom) bagian sidebar sidebar kiri Cites Rumberes 18/08/09 Gràcia Rumb al Bar i Terratombats (Pl.Rius i Taulet) 22/08/09 Igualada Terratombats i Manel 23/08/09 Igualada Ai, Ai, Ai 28/08/09 Vilafranca Gertrudis i Los Manolos 29/08/09 Vilafranca Ai, Ai, Ai i Dijous Paella a la FM de Granollers Entrades Calaix rumbero (5) Cites rumberes (11) discs (13) Vídeos (8) sidebar kanan CARCA Club d'amics de la Rumba Catalana de l'Anoia. amicsrumbanoia@gmail.com bagian antara bagian bawah Tulisan dibawah ini jangan dihapus R U M B A . C A T - Design by Abdul Munir . Visit Original Post IBhe Template 