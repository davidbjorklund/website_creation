Web da Requinta da Laxeira, da Asociación Cultural San Campio de San Miguel de Sarandón (Vedra - A Coruña) Próximas actuacións Festa do Araño en Rianxo (A Coruña) - 4 de agosto de 2019 San Mamede de Ribadulla (Vedra, A Coruña) - 7 de agosto de 2019 Festival Irmandiño de Moeche - 16 de agosto de 2019 Séguenos en:        Quince aniversario para A Requinta da Laxeira A Requinta da Laxeira celebra en 2019 o seu quince aniversario, unha década e media na que percorreu ducias de lugares dentro e fóra de Galicia facendo multitude de amigas e amigos. ¡Graciñas! A Requinta da Laxeira lanzou en 2013 o seu segundo disco, Maise O grupo de requinteiros estreou o segundo disco, Maise, cunha actuación na compostelá Sala Capitol o 8 de xuño de 2013. O primeiro disco,'Vai de baranda', lanzouse en 2010 A Requinta da Laxeira vai de baranda , chunda, chunda, de aquí para acolá, unhas veces preto e outras máis lonxe sempre con brincos, voltas, aleghría fiel reflexo da savia nova. A Asociación Cultural San Campio é o berce e acubillo deste grupo que comeza a súa andaina alá polo ano 2004. O grupo durante a gravación do seu primeiro disco. Prema na foto para agrandala Foto: © A Requinta da Laxeira 2009 O sábado 20 de marzo do 2010 presentouse en Santiago o primeiro disco de A Requinta da Laxeira A comarca da Ulla e as súas xentes representan as sementes que fan agromar en cada unha das súas actuacións as músicas e os cantares dun tempo, e mailo imprescindible ¡arrecendo a festa rachada! A requinta, instrumento característico desta zona e que tamén lle dá nome á formación, é a anfitriona de muiñeiras, pasodobres, xotas, rumbas que convidan a botar unha baila tanto ó solto como ó agharradiño. ¡Viva a ghaita, as ghaiteiras e os ghaiteiros, viva a requinta, as requinteiras e os requinteiros, viva a festa e vivan as festeiras e os festeiros! ¡Aturuxos foghetes ó aire pum pum pum! A Requinta da Laxeira ¡VAI DE BARANDA! A Requinta da Laxeira é un grupo musical que forma parte da Asociación Cultural San Campio de San Miguel de Sarandón (Vedra, A Coruña). © 2019 www.arequintadalaxeira.com Tódolos dereitos reservados. Deseño da web: www.neira.es 