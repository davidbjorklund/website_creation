 skip links for text browsers skip to main | skip to sidebar Lizzadro migrante e il complice dell'anima Tra la "musicoterramia" e la fantasia,con un passo nel ricordo e uno nell'accordo. Sono questo, musica agita da note scalze libere di abbracciare chi gli pare con l'intento di comunicare, possibilmente eludendo le stereotipie e le logiche del consumo. "Complice dell'anima" è il titolo della prima canzone che è uscita fuori di casa. E' piaciuta a Teresa DeSio e così le note scalze, spurie, sgarrupate e seminate a spaglio, si sono dovute mettere un paio di scarpe per cercare una via... mercoledì 7 settembre 2016 COME ASCOLTARE IL DISCO A questo link potete ascoltare le 15 tracce del disco VA T'AIOUT. Buon viaggio https://open.spotify.com/album/1cMcv8LJkB6ZUSPkDcv2fK Pubblicato da Paolo Lizzadro a 17:05 Nessun commento: mercoledì 31 agosto 2016 LIZZADRO... VA T'AIOUT ! https://open.spotify.com/album/1cMcv8LJkB6ZUSPkDcv2fK L'Estate sta finendo ma forse ciò avviene solo perchè essa possa fare spazio a qualcosa di cui comunque abbiamo bisogno come a significare che il motivo, il senso di ciò che compare sta anche nell'assenza, nella mancanza di qualcosa che arriverà... Me lo diceva spesso mia mamma, ma non me lo spiegava mai come se fosse superflua ogni altra parola. Così il disco che ha significato l'abbraccio ideale con le mie radici (terra e sangue) e che nasceva proprio quando qualcuno moriva, pur ultimato e stampato nella Primavera del 2015 poi rimaneva lì, in silenzio, come un seme attende, sotto la terra e sotto la neve, di diventare piantina, svelandosi al mondo (piccolo o vasto che sia) solo dopo aver pianto di dolore. Ma quando si ri-nasce, quando la vita vuole spazio l'energia sonora è pervasa da mille colori. Così questa Primavera e questa Estate del 2016 sono state stagioni di musica sincera per me dove ho avuto l'occasione di tornare per le strade a cantare di piccole storie in cerca di casa perchè migranti, transumanti. L'ho fatto distribuendo (finalmente e rigorosamente a mano come la semina a spaglio che si faceva un tempo dopo aver tracciato strada e solchi) il mio disco. Confesso che in cuor mio ho aspettato un pò col desiderio che una qualche fantomatica etichetta lo avesse potuto fare per me, ma in realtà se così fosse stato avrei perso tutto il naif che accompagna il mio essere musicalmente (e orgogliosamente) agreste. E' vero VAT'AIOUT da Luglio lo potete acquistare anche on line, ma sinceramente, venitemi incontro. Vi parlerò per ore ed ore di cosa significa o di quello che bolle in pentola e comunque ci incontreremo, che è quello che conta. Tra i primi ad aver ricevuto il disco (dopo una distribuzione parca delle prime preziose copie ad una ristretta cerchia di amici, compagni di viaggio e sorelle) sono stati quelli del Club Tenco, lo scorso Dicembre. Sì l'ho fatto. Ebbene sì. Molto ingenuamente, con la solita patologica modestia che mi contraddistingue ho bussato a quella porta, convinto comunque che mi avrebbero fatto na bella pernacchiona alla Totò e Peppino. Ho sempre amato il Tenco, ciò che promuove e ciò che veicola. A Maggio mi hanno chiamato per invitarmi al "Tenco ascolta".... che ci crediate o no, qualcuno di quei fiori del mandorlo che è in copertina, forse spinti dall'omino che soffia o forse no, arrivano e qualcuno si ferma per guardarli o per sentire cosa abbiano da dire. E i fiori conoscono le strade del Vento... Buon vento d'Estate o vento d'Autunno se preferite Pubblicato da Paolo Lizzadro a 23:52 Nessun commento: Etichette: https://open.spotify.com/album/1cMcv8LJkB6ZUSPkDcv2fK giovedì 9 aprile 2015 VA T'AIOUT http://wm8.email.it/webmail/wm_5/redir.php?http://youtu.be/ZPjGU9VJCTY Se fate due passi fino all'Oblò caffè  (Ventimiglia) trovate il disco che si fa due tuffi alla Marina San Giuseppe. A Imperia lo potete trovare da Lepre, strumenti musicali. Potete anche scrivermi a 16 tracce come sedici piccole briciole di pane per ritrovare la strada verso casa o forse per perdermi meglio tra le braccia di sorella musica... E' un disco che parte dalla Lucania, dove sono nato, e poi va, dove sono andato. Parla soprattutto in dialetto, quello con cui ho giocato da bambino. Suona un pò con le parole e un pò con gli strumenti, anche quelli agricoli, con i quali ho imparato a lavorare. Ci sono le chitarra, il sax, l'oud e l'udu, i djembè e le darbuka ma anche zappe, falci, setacci, bidoni, barattoli e l'acqua come se persone di provenienza, razza, istruzione e collocazione sociale diverse, fossero a tavola per condividere un unico grande pezzo di pane.  Ringrazio tutti coloro che decideranno di spendere tempo e danari per le mie note. Ne sono onorato. Buon ascolto!  Pubblicato da Paolo Lizzadro a 10:44 Nessun commento: lunedì 21 aprile 2014 Disco in uscita, emozioni in entrata Migrando migrando si vive, si suona e si impara. E così ci sono arrivato. Fermare un pò di "tracce" per ritrovare la strada, quella di casa, forse, o quella per un altrove che ci faccia guardare con occhi nuovi alle nostre radici. Dopo un pò di anni alla ricerca degli occhi dei passanti ho pensato che fosse il momento di "mettere insieme i pezzi". L'album sarà rispettoso dell'essere musicante ( che mi piace assai). Così sarà suonato con tutti i rottami possibili e immaginabili i quali sono felicissimi di tornare a nuova vita. Sto suonando tutto quello che posso come un bambino potrebbe giocare con delle costruzioni fatte col legno di scarto di una falegnameria che non c'è più quindi il risultato sarà sicuramente diverso rispetto ai dischi che si ascoltano in giro. Non so se sia un vantaggio o, di contro, una zavorra ma ciò che mi importa e che sia una scatola di pensieri sinceri che quando la apro mi da buone emozioni. Alcune canzoni sono impreziosite dalla presenza di amici quali Graziano Accinni (chitarre), Marco Masini (tastiere), Andrea DeMartini (sax) e Lorenzo Viale (percussioni) i quali mi onoro di ospitare perchè le loro note sono vere e proprie gemme tanto quanto lo sono gli attimi di vita vissuti, sino adesso, insieme a loro. 11 forse 12 o 13 tracce per non perdersi...o per farlo meglio! Pubblicato da Paolo Lizzadro a 16:23 Nessun commento: lunedì 17 marzo 2014 LA ZEITE CA ABBOULE Testo e musica di Paolo Lizzadro Iè arruate....Iè arruate la banna ca soune, ca cante e conte! Oh uagliò uagliò! Oh uagliò uagliò! Mo mò ni sciamme, mo mò ni sciamme. Oh uagliò uagliò! Oh uagliò uagliò! Mo mò ni sciamme, mo mò ni sciamme. Chiacchiere voule la zeite e po' s'addorme e saje pecchè. Cecchheine e pauluccedde, cofene ammonde e cofene abbascie, novele e Munacidde, cofene ammonde e cofene abbascie, vamme lassate a la scrueje. Oh uagliò uagliò! Oh uagliò uagliò! Mo mò ni sciamme, mo mò ni sciamme. Oh uagliò uagliò! Oh uagliò uagliò! Mo mò ni sciamme, mo mò ni sciamme. Chiacchiere voule la zeite e pò s'addorme e saje pecchè. Ceccheine e pauluccedde, cofene ammonde e cofene abbascie, novele e Munacidde, cofene ammonde e cofene abbascie, vamme lassate a la scrueje. Mo soune e cante, sciouche e zombe c' teje. Mo soune e cante, sciouche e zombe c' teje accussè t'arrueglie e puje abbulà soupa a la scrueje. Mo mò, mo mò fegliò! Mo mò, mo mò fegliò!Mo puje abbulà d'addò, mo puje abbulà d'addò. Mo mò, mo mò fegliò! Mo mò, mo mò fegliò!Mo puje abbulà d'addò, mo puje abbulà d'addò. Ceccie, Ngoppe e Nase cacate so sturte, zuppe e sciancate sé, ma c' tanta crianza e na guanciata de reise....la notte e la soja scrueje hann'accejse. Oh, uagliò uagliò! Oh, uagliò uagliò! Uaglò..eh! Uagliò...eh! (4 VOLTE) TRADUZIONE DAL DIALETTO LUCANO (Lavello -Pz-): La sposa che vola E' arrivata, è arrivata la banda che suona, che canta e che racconta! Oh, gente, gente! Oh, gente, gente! Stiamo rischiando di far finire tutto. Stiamo rischiando di far finire tutto. Oh, gente, gente! Oh, gente, gente! Stiamo rischiando di far finire tutto. Stiamo rischiando di far finire tutto. Chiacchiere vuole la promessa sposa per poi addormentarsi e lasciarsi andare così al suo destino. Racconti improbabili, personaggi assurdi e ancora su e giù... e ancora su e giù per la fantasia.... Vi abbiamo lasciati in balia del buio. Ma adesso suono e canto, gioco e salto con te. Suono e canto, gioco e salto con te così ti potrai svegliare e, come per magia, ti ritroverai a ballarci sopra al buio. Oh, gente, gente! Oh, gente, gente! Stiamo rischiando di far finire tutto. Stiamo rischiando di far finire tutto. Oh, gente, gente! Oh, gente, gente! Stiamo rischiando di far finire tutto. Stiamo rischiando di far finire tutto. Chiacchiere vuole la promessa sposa per poi addormentarsi e lasciarsi andare così al suo destino. Racconti improbabili, personaggi assurdi e su e giù... e ancora su e giù per la fantasia.... Vi abbiamo lasciati in balia del buio. Ma adesso suono e canto, gioco e salto con te. Suono e canto, gioco e salto con te così ti potrai svegliare e, come per magia, ti ritroverai a ballarci sopra al buio. E' adesso donna! E' adesso donna! E' proprio adesso che puoi volare da qui. Puoi volare proprio da qui. Ceccie, Ngoppe e Nase cacate* sono, sì, storti, zoppi e sciancati ma con tanta creanza e una manciata di risate hanno vinto sulla notte e la sua oscurità. Adesso suono e canto, gioco e salto con te. Suono e canto, gioco e salto con te così ti potrai svegliare e, come per magia, Ti ritroverai a ballarci sopra, al buio. Oh, gente, gente! Oh, gente, gente! Pubblicato da Paolo Lizzadro a 00:24 1 commento: giovedì 21 febbraio 2013 LIZZADRO BIGARELLI CELLUCCI Un nuovo sentiero che passa da Mortola Superiore (Ventimiglia) è stato tracciato E' impervio ma da esso si scorgono terre inesplorate animate da una miriade di colori e, per di più, non si sa esattamente dove porti.... Marco Bigarelli violino, Celine Cellucci mandolino, Paolo Lizzadro chitarra, voce e bidoni. Escursioni in corso, aperte a tutti.    Pubblicato da Paolo Lizzadro a 18:51 Nessun commento: Post più vecchi Home page Iscriviti a: Post (Atom) "Andare oltre" concorso musicale, Bordighera 2014 Canzone premiata: Morsi di fame, Lizzadro Ca la Madonn t'accumbagnie Benvenuto e, come gli anziani delle mie parti amavano salutare prima di un viaggio " Che la Madonna ti accompagni! " Biografia Paolo Lizzadro … Avvicinatomi tardi alla musica agita ho sperimentato, anche grazie agli studi musicoterapici, una modalità espressiva che mi piace definire "musicoterramia" attraverso la quale riesco a "giocare" la musica dando spazio alla linfa sonora che sale dalle radici per diventare nuovo germoglio, magari di una pianta (la vita) che ha visto numerosi innesti, le migrazioni. E così dall'incontro, il più delle volte "fisico", verace, più che intellettuale, con musicisti semplici ma sinceri, sono nate le "NOTE SCALZE" (Premio Festival On the Road, Pelago 2000) e i "LAMPASCIOUNZZ" (Premio Musica nelle aie festival, Faenza 2007, Fiesta rock , Firenze 2008, nella compilation on line del M.e.i col brano "Oriente vento", band per l'Italia al Pflaster-spektakel, Linz 2008). Sempre nel 2008 ho avuto il piacere di essere scelto tra i musicisti emergenti (per iniziativa del M.e.i. e del programma radiofonico "DEMO" di Radio 1 Rai ) da Teresa De Sio per far parte del suo nuovo progetto discografico "RIDDIM A SUD" con la canzone "Il complice dell'anima". Le esibizioni come busker con lo spettacolo "NATOMINUTOCONL'ORCHESTRANELLATESTAEDUELAMPASCIONINELLATASCA" sono valse delle menzioni di merito in festival per artisti di strada (Pelago, Certaldo,San Giovanni in Persiceto, Campo Tures) ma anche e soprattutto tante note scalze, che seminate a spaglio, hanno incontrato terre e persone diverse in un gran bell'abbraccio sonoro. Nel 2009 ho preso parte al cd "AIE d'ITALIA" (progetto prodotto dal M.e.i.) il quale va a prendere posto tra le semplici e preziose piccole cose che abitano la valigia di cartone con lo spago che viaggia verso Nord dove ho ,con piacere, nel 2010, aggiunto "UNO STRAORDINARIO RACCOLTO" disco-spiga delle Aie di Faenza a cui ho partecipato anch'io. Continuando a migrare, in pieno spirito "transumante", sono approdato a Ventimiglia, nell'estremo Ponente ligure, terra dove finiscono tante cose e dove quindi ne possono incominciare altre. Qui, ho avuto il piacere di partecipare al concorso "ANDARE OLTRE" organizzato dalla S.p.e.s. e dal Comune di Bordighera (Im) i quali, in compagnia di una fantasmagorica giuria, mi hanno fatto dono del Premio 2014 per la miglior canzone (musica, testo ed esecuzione). Ed ecco, nel 2015, un disco tutto mio che parla di quello che mi sono portato dietro in 15 tracce, "piccole" (ma alcune anche lunghissime!!!) come sementi,veraci come armenti: "VA T'AIOUT", titolo in dialetto lavellese (come gran parte dei testi per altro) e contenuto, spero, in musica. E, un pò come quei senza fissa dimora che girano per le strade carichi di ciò che trovano portando tutto a "casa", vi propongo musica che si fa casa senza tetto con idee e oggetti di recupero, che possono ancora vivere e che, altrimenti, sarebbero destinati in discarica. lizzadromigrantesempre@gmail.com "Il complice dell'anima" su Rai radio 1 Intervista DEMO by Paolo Lizzadro Lampasciounazz 2005 belli grezzi grezzi... Terra by Paolo Lizzadro Festival Internazionale di Linz (Austria) Chat Begin ShoutMix - http://www.shoutmix.com <a href="http://www4.shoutmix.com/?notescalze">View shoutbox</a> Free chat widget @ ShoutMix End ShoutMix Archivio blog ▼  2016 (2) ▼  settembre (1) COME ASCOLTARE IL DISCO ►  agosto (1) ►  2015 (2) ►  aprile (2) ►  2014 (2) ►  aprile (1) ►  marzo (1) ►  2013 (1) ►  febbraio (1) ►  2012 (7) ►  giugno (1) ►  aprile (1) ►  marzo (2) ►  febbraio (1) ►  gennaio (2) ►  2011 (12) ►  dicembre (1) ►  aprile (2) ►  marzo (5) ►  febbraio (3) ►  gennaio (1) ►  2010 (9) ►  ottobre (1) ►  settembre (1) ►  luglio (1) ►  aprile (6) ►  2009 (5) ►  novembre (2) ►  giugno (1) ►  maggio (1) ►  marzo (1) ►  2008 (12) ►  dicembre (1) ►  novembre (2) ►  ottobre (1) ►  agosto (1) ►  giugno (2) ►  maggio (2) ►  aprile (3) Inizio Codice Shinystat Fine Codice Shinystat ************CODE GEOCOUNTER************ contatore ************END CODE GEOCOUNTER************ spacer for skins that want sidebar and main to be the same height   end content-wrapper La musica degli scarti... suona comunque! Tempo Libero/Musica/Cantanti Neesk.com: Il portale italiano sulla chitarra end outer-wrapper 