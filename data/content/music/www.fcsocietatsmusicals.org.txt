Federació Catalana Societats Musicals HEADER Federació Catalana Societats Musicals Login LOFIN FORM content Nom d'usuari: Contrasenya: Heu oblidat la contrasenya? Heu oblidat el nom d'usuari? <a class="register-switch" href="/" onclick="this.blur();showBox('ja-register','namemsg',this);return false;" > </a> LOFIN FORM content Name: * Nom d'usuari: * Correu electrònic: * Contrasenya: * Verify Password: * Fields marked with an asterisk (*) are required. Crea un compte LOFIN FORM content //HEADER MAIN NAVIGATION Skip to content Home Història Bandes Banda Federal Notícies Imatges Contacta Joom!fish V2.0.4 (Lightning) &copy; 2003-2009 Think Network, released under the GPL. More information: at http://www.joomfish.net //MAIN NAVIGATION Left COLUMN Serveis Convocatòries i subvencions Convocatòries de suport a les enti tats Concursos i premis Concursos d'interès per a les bandes Instruments i partitures Consulta les ofertes de material musical Recursos Informació per a la gestió d'entitats musicals Transparència La gestió i l'activitat de la Federació i les societats musicals Les bandes de música, a la nova temporada de l’Espai A Assegurances per als vinculats a la Federació //Left COLUMN CONTENT TOP SPOTLIGHT Els recursos necessaris per una bona gestió de les entitats //TOP SPOTLIGHT Les bandes musicals, protagonistes per Sant Jordi del cicle de cultura popular a l’Ateneu Barcelonès dimarts, 23 d'abril de 2019 13:22 Un concert amb la Banda de la Federació Catalana de Societats Musicals, un col·loqui i una exposició d’instruments antics, oberts a tot el públic, arriben del 23 a finals d’abril a l’Ateneu amb l’objectiu de fomentar i reivindicar el valor de les bandes de música dins l’associacionisme i la cultura popular. El programa s’inscriu dins del cicle ‘Cultura popular. Tradició i modernitat’, que impulsen conjuntament l’Ateneu Barcelonès i l’Ens de l’Associacionisme Cultural Català. Un Sant Jordi musical Per Sant Jordi, a l’Ateneu Barcelonès els llibres i les roses compartiran protagonisme amb la música popular. El jardí acollirà a les 18 hores un concert gratuït de la banda de la Federació Catalana de Societats Musicals. Una quarantena de músics procedents de les bandes de la Galera, Sant Carles de la Ràpita, Ametlla de Mar, el Perelló, Vandellòs i l’Hospitalet, Benissanet, Tarragona i Barcelona interpretaran un repertori de música tradicional i popular catalana. El concert comptarà amb la direcció d'Oriol Navarro. El paper de les bandes en la democratització Dijous 25 d’abril,  les bandes musicals tornaran a ser les protagonistes, en aquesta ocasió amb el col·loqui Les bandes: formació musical i arrelament . Elvira Asensi, professora de la Universitat de València; Rosa Almuni, presidenta i directora de la Banda de Música d’Ulldecona, i Josep Viana, fundador de l’Agrupació Musical de Cerdanyola del Vallès, moderats pel musicòleg Pau Benavent, reflexionaran sobre el paper de les bandes musicals al llarg de la història. Les formacions, nascudes en el segle XIX i principis del segle XX, van contribuir notablement a democratitzar i apropar la cultura musical a tothom i les classes més populars, ja que només elles podien arribar poble a poble a interpretar una sarsuela o una òpera. A més del concert i el col·loqui, del 24 al 30 d’abril, a l’entrada de carruatges es podrà visitar una mostra d’instruments antics, cedits per l’ocasió per l’Associació Musical Vila de Falset i altres per particulars. Més informació clicant en aquest enllaç   La banda de la Federació Catalana de Societats Musicals ofereix un concert emotiu i reivindicatiu a Brussel·les dilluns, 15 d'abril de 2019 11:37 “Aquest concert és molt important per la banda de la Federació Catalana de Societats Musicals (FCSM), que des de fa uns mesos, inicia els seus actes recordant el nostre Conseller de Cultura a l’exili, que sovint ens envia unes paraules enregistrades que emetem abans de començar els actes. Avui el tenim amb nosaltres”, ha començat el seu parlament Josep Parés, president de la FCSM que ha volgut fer extensiva la dedicatòria del concert no només als exiliats i presos polítics, sinó a totes les persones que viuen la repressió per les seves idees. El concert ha tingut lloc diumenge 14 d’abril a l’església Sant Joan Baptista, a la plaça Béguinage, a Brussel·les, a les 18h. El concert ha comptat amb Meritxell Serret, Consellera a l’exili d’Agricultura, Ramaderia, Pesca i Alimentació i Lluís Puig Conseller de l’exili de Cultura, que en la segona part del concert s’ha afegit a la banda, tocant el saxo soprano. Parès ha seguit exposant la dedicació de la setantena de músics que han integrat la banda de la FCSM, provinents de les bandes de Sant Llorenç de La Galera, Agrupació Musical Rapitenca de Sant Carles de la Ràpita, La Cala de l’Ametlla de Mar, l’Emburgada de El Perelló, Clau de Vent de Vandellòs i l’Hospitalet de l’Infant i la Banda Unió Musical de Tarragona (BUMT). Els directors Emilio Cabello, Oriol Navarro Valls han dirigit el concert. Parés ha esmentat també el director i compositor Antoni Alburquerque, qui ha format tàndem amb els primers en la direcció artística del concert, si bé no ha pogut ser a Brussel·les. Portar l’escalf des de Catalunya Després d’una primera part on la banda ha mostrat la seva versatilitat en sardanes, pasdobles i peces simfòniques, a l’equador del concert s’ha fet entrega d’una placa commemorativa a Roser Maresma, presidenta del Casal Català de Brussel·les, i al Conseller a l’exili, Lluís Puig, en honor dels exiliats i presos polítics “Us agraeixo la gran feina que dueu a terme; tenim una gran potència cultural, que demostrem arreu del món. I vull destacar que quan veniu es desperta quelcom de molt recòndit que no sé expressar en paraules i que només puc dir que és que el que ens fa ser nosaltres, i això no té nom, ni preu, ni hores”, ha agraït Maresma. En el seu torn, el Conseller de Cultura a l’exili Puig, ha destacat la importància de les bandes de música: “Sense elles en el nostre país seria orfe; moltes escoles de música no existirien; sense les bandes, la festa, la música, les nostres danses no serien el mateix. Puig, acabat d’arribat de l’Alguer ha destacat que les entitats locals li han recordat el pas de la banda de la FCSM la primera setmana de febrer, on va actuar dins de la seva gira de concerts per Europa. Lluís Puig, un membre més de la banda de la FCSM “Volem fer les coses de manera diferent, oberta de mires, on tothom càpiga, tal com passa amb una banda on és important des de l’instrument més petit al més gran instrument de percussió. Aquesta és la millor representació del nostre país”, ha finalitzat el seu discurs el conseller Lluís Puig, que en acabar-lo no s’ha dirigit al costat de la Consellera d’Agricultura a l’exili Meritxell Serret, sinó que s’ha incorporat a la banda de la FCSM amb el seu saxo soprano per encarar la segona part del concert. Una segona part tan emotiva i variada com la primera, que ha començat amb la interpretació de dues jotes, que han comptat amb les dansaires Aina Alabart i Fontcalda Pallarès, o, entre d’altres, sardanes (Per tu ploro o L’Empordà), i una recta final que ha fet aixecar el públic dempeus amb El Cant de la Senyera primer, i l’eclosió final amb Els segadors. En acabar l’estada a Brussel·les, els membres, músics, monitors i personal de suport de la FCSM, faran una parada dimarts 16 d’abril a Estrasburg per visitar la seu del Parlament i la Cort Internacional dels Drets Humans. Propera parada… Copenhaguen A més, del 25 al 29 d’abril la banda de la FCSM, en aquest cas incorporant els músics de l’Agrupació Musical de Camarles i el seu director Eric Fuster, formarà part del 32è Aplec Internacional que organitza Adifolk (Associació per a la Difusió del Folklore), que tindrà lloc a Copenhaguen, on desfilarà una mostra representativa de les diferents manifestacions de la cultura popular catalana. La Banda de la FCSM oferirà un concert amb obres com A Calaix –Pasdoble de Lionel Beltrán-Cecilia que s’estrena aquest 2019, o, entre d’altres, una selecció de l’obra El Rei Lleó , i una mostra de danses amb La Jota d’Ulldecona.   Les bandes de música, presents al cicle Cultura Popular als Ateneus dilluns, 8 d'abril de 2019 07:37 Aparegut fa dos anys, el cicle pretén reforçar el vincle entre els ateneus barcelonins i les entitats de cultura popular, amb l'objectiu de mostrar a la ciutadania propostes que tenen com a escenari centres de gran trajectòria llarga en l'àmbit de l'associacionisme i que acullen propostes d'entitats també molt arrelades a la ciutat i que sovint exploren una fusió molt estimulant entre tradició i novetat. Com és el cas de les cobles que participen, les formacions corals, els esbarts i de les bandes de música. D'aquestes últimes participaran quatre bandes que mostraran d'una banda la transversalitat de sons a què arriben les bandes (des d'interpretacions de bandes sonores de cinema a cançons populars), i, de l'altra, s'oferirà una bona perspectiva de les diferents bandes barcelonines, on conviuen bandes més veteranes amb d'altres nascudes de fa ben poc però que han sabut, amb l'esforç i entusiasme dels seus membres, assolir un bon nivell d'excel·lència. Cinema i dansa a la primera part del cicle El cicle, com en anteriors edicions, està dividit en dues parts, en la primera part dissabte 6 d'abril actuarà la Banda Simfònica Roquetes – Nou Barris al Sants Teatre del Centre a les 19h amb l'espectacle Llums, càmera... acció!. La Banda del Col·legi Pare Manyanet de Barcelona actuarà el diumenge 7 d'abril als Lluïsos d'Horta a les 12.15h amb el seu muntatge Un passeig pel ball i la dansa . El preu de l'entrada per a cadascú dels dos espectacles és de 6 euros. El concert de la Banda Simfònica Roquetes – Nou Barris, dirigit per Daniel Navarro i amb el director d'honor Vicenç Navarro Max, oferirà un recorregut per diferents bandes sonores de cinema des de clàssics que tothom reconeix com Els set magnífics d'Elmer Bernstein o Memòries d'Àfrica , de John Barry, una selecció per als nostàlgics dedicada a Elvis Presley i el Cinema o alguns dels èxits de Queen que el film gran èxit de la temporada 2018-19 Bohemian Rhapsody , biopic de Freddy Mercury, ha tornat a posar d'actualitat. En la segona part del concert, entre d'altres, s'interpretarà el tema central de Lo imposible , de Fernando Velázquez, el tema de Tara d' Allò que el vent s'endugué , i un repàs a les principals composicions bandes sonores de Danny Elfman, on no faltarà el seu Batman del film de Tim Buton, interpretació musical del l'heroi emmascarat de Gotham que cap pel·lícula posterior ha superat. Totes aquestes sonoritatses podran gaudir dissabte 6 d'abril a les 19h al Sants Teatre del Centre (Carrer d'Antoni de Cammany, 72-76 de Barcelona). L'endemà, diumenge 7 la Banda de la FCSM & Col·legi Pare Manyanet de Barcelona – Les Corts oferiran Un passeig pel ball i la dansa , dirigit per Ximo Tarín, amb un repertori que oferirà una mirada a la dansa des d'una mirada ben amplia: des dels ritmes festius de Txarango, el concert arrancarà amb el Benvinguts , que el mateix Tarín ha arranjat, així com grans himnes del rock, com el Satisfaction dels Rolling Stones, així com les peces més clàssics de Dimitri Shostakovch, Tres Petites Peces , o el Gopak d'Azam Khachaturian, ambdues arranjades també per Tarín. Així com també hi haurà lloc per grans clàssics com New York, New York . De John Kander o una selecció breu dels grans èxits de Queen, arranjats per Jay Bocook. Una visió del ball transversal i rica que els assistents podran gaudir a les 12:15h als Lluïsos d'Horta, carrer Feliu i Codina 7 i 9 de Barcelona). I a la segona part del cicle del jazz i el swing a Brhams i Dvořák La segona part del cicle acollirà els concerts de banda de la FCSM & la Beat Band de l'Associació Symphocat, diumenge 5 de maig a les 18h als Lluïsos d'Horta, que es dedicarà al jazz, el swing o la samba. I el dissabte 1 de juny a les 19h tindrà lloc el concert de la FCSM & la Jove Banda Simfònica de Barcelona (JOBSB), al Foment Hortenc. Amb la direcció artística de Joan Vayreda Duran, la Beat Band, banda de música de l'Associació Symphocat, oferiran amb el seu espectacle See, sing, swing , un repertori que comptarà amb cançons tant conegudes com la samba Copacabana de Barry Manilou, clàssics del jazz com On the sunny side of street , de Jimmy Mac Hugh, així com sonoritats a mig camí del jazz i els ritmes llatins com la bossa nova amb The girl from Ipanema d’Antonio Carlos Jobin o èxits del rock que han fet picades d’ullets al jazz i al swing com l’immortal Bohemian Rhapsody de Queen, entre d’altres. El concert es podrà gaudir diumenge 5 de maig a les 18h als Lluïsos d’Horta (carrer Feliu i Codina 7 i 9, Barcelona). Aixoplugada dins l’Associació Musical Andreuenca la Jove Banda Simfònica de Barcelona (JOBSB) va néixer amb la base de la Banda Simfònica Manyanet Sant Andreu i l’impuls donat a principis de 2018 en què es va erigir com a Jove Banda Simfònica de Barcelona acollint musics de l’Escola Superior de Música del Liceu, Conservatori Municipal de Música de Barcelona, l’Escla Oriol Martorell i Taller de Músics, fins a, entre altres, ampliar-se amb músics del Conservatori de Vilanova i la Geltrú i del de Badalona. Per al concert del dissabte 1 de juny, de títol Danses del món , al Foment Hortenc (carrer Alt Mariner a les 19h) oferiran diverses danses com ara les Danses hongareses (1 i 5) de Johanes Brham, les Danses eslaves 7 i 8 d’Antonin Dvořák , entre d’altres.   Podeu consultar la primera part del cicle Cultura Popular als Ateneus, al següent enllaç   «   Inici     Anterior     1     2     3     4     5     6     7     8     9     10     Següent     Final   » Pàgina 1 de 36 Vídeos Crònica de la 34a Trobada de Bandes de Música de Catalunya Vídeo resum del concert 'Old Brodway al Castell' de l'Agrupació Musical de Cerdanyola del Vallès //CONTENT PATHWAY Home //PATHWAY FOOTER Copyright © 2019 Federació Catalana Societats Musicals. Tots els drets són reservats. Diseño Web www.visualweb.es . <small><a href="http://www.joomla.org">Joomla!</a> és un programari lliure distribuït sota la <a href="http://www.gnu.org/licenses/gpl-2.0.html">llicència GNU/GPL.</a></small> //FOOTER 